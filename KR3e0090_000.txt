# -*- mode: mandoku-view; -*-
#+TITLE: 御纂醫宗金鑑
#+DATE: 2015-08-24 23:08:27.146120
#+PROPERTY: ID KR3e0090
#+PROPERTY: BASEEDITION WYG    
#+PROPERTY: JUAN 提要
<pb:KR3e0090_WYG_000-1a>¶
欽定四庫全書　　　　　子部五¶
御定醫宗金鑑　　　　　　醫家類¶
　　提要¶
　　　　(臣/)等謹案¶
　　御定醫宗金鑑九十卷乾隆十四年奉¶
　　勅撰首為訂正傷寒論注十七卷次為訂正金匱¶
　　　　要畧注八卷盖醫書之最古者無過素問次¶
　　　　則八十一難經然皆有論無方(案素問有半/夏湯等一二)¶
<pb:KR3e0090_WYG_000-1b>¶
　　　　(方然偶然及之/非其通例也)其有論有方者自張機始講¶
　　　　傷寒及雜證者亦以機此二書為宗然傷寒¶
　　　　論為諸醫所亂㡬如争大學之錯簡改本愈¶
　　　　多而義愈晦病其説之太襍金匱要畧雖不¶
　　　　甚聚訟然注者罕所發明又病其説之不詳¶
　　　　是以首訂二書糾訛補漏以標證治之正軌¶
　　　　次為刪補名醫方論八卷輯醫方者往往僅¶
　　　　題某丸某散治某病不知病狀相似者病本¶
<pb:KR3e0090_WYG_000-2a>¶
　　　　多殊古人隨證消息君臣佐使有其宜攻補¶
　　　　緩急有其序或以相輔為用或以相制為功¶
　　　　甚或以相反相激巧投而取效必明制方之¶
　　　　意而後能詳審病源以進退加減故方論並¶
　　　　載也次為四脉要訣一卷取崔紫虚脉訣叅¶
　　　　以内經闡虚實表裏之要紫虚者宋道士崔¶
　　　　嘉彦之號也其書簡括而精宻李時珍瀕湖¶
　　　　脉學嘗録以弁首故兹亦取以為凖次運氣¶
<pb:KR3e0090_WYG_000-2b>¶
　　　　要訣一卷闡素問五運六氣之理葢運氣雖¶
　　　　不可拘泥亦不可竟廢故次于診法次為諸¶
　　　　科心法要訣五十四卷以盡雜證之變次為¶
　　　　正骨心法要㫖五卷則古有是術而自薛已¶
　　　　正體類要以外無専門之書故補其遺皆有¶
　　　　圖有説有歌訣俾學者既易考求又便誦習¶
　　　　也自古以來惟宋代最重醫學然林億髙保¶
　　　　衡等校刋古書而已不能有所發明其官撰¶
<pb:KR3e0090_WYG_000-3a>¶
　　　　醫書如聖濟總録太平恵民和劑局方等或¶
　　　　博而寡要或偏而失中均不能實禆于治療¶
　　　　故聖濟總録惟行節本而局方尤為朱震亨¶
　　　　所攻此編仰體¶
　　聖主仁育之心根據古義而能得其變通叅酌時¶
　　　　冝而必求其徴騐寒熱不執成見攻補無所¶
　　　　偏施於以拯濟生民同登夀域¶
　　涵濡培飬之澤真無微之不至矣乾隆四十三年¶
<pb:KR3e0090_WYG_000-3b>¶
　　　　五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN 首卷  奏疏
<pb:KR3e0090_WYG_000-4a>¶
欽定四庫全書¶
御纂醫宗金鑑首卷¶
　奏疏¶
　　太醫院院使加光祿寺卿銜(臣/)錢斗保等謹¶
　奏為欽奉¶
上諭事乾隆四年十一月十七日右院判(臣/)王炳御醫¶
　　(臣/)呉謙¶
　　奉¶
<pb:KR3e0090_WYG_000-4b>¶
上諭爾等衙門該修醫書以正醫學欽此(臣/)等聞¶
命之下曷勝惶懼欣躍醫道廢弛師範不立乆矣皆因¶
　　醫書駮雜人不知宗今我¶
皇上聖慈仁心視民如子欲其同登壽域德意之厚與¶
　　天無極此乃萬世夀民公事随㑹同院使(臣/)錢斗¶
　　保左院判(臣/)陳止敬御醫(臣/)劉裕鐸合詞恭¶
　謝¶
天恩(臣/)等竊聞上古之醫通天之紀察地之理調其運¶
<pb:KR3e0090_WYG_000-5a>¶
　　　和其化使上下合德皆神聖為之其道大也如此¶
　　　周時以冡宰領其職上保¶
　聖躬下全民命其任重也如此至漢而降醫入方技然¶
　　　習之者猶非常人淳于意張機之屬迨後視醫甚¶
　　　輕習之者僅為一己衣食計並不存心濟世自好¶
　　　之士恥與同儔是以良醫代乏其道日衰其術失¶
　　　傳今惟我¶
　皇上仰體¶
<pb:KR3e0090_WYG_000-5b>¶
聖祖仁皇帝¶
世宗憲皇帝聖心未就下頒修醫書之¶
㫖(臣/)等思維醫雖小道實天下蒼生性命所關非諸末藝¶
　　　之可比也考醫之書天元玉冊本草靈樞素問三¶
　　　經始自伏羲氏神農氏軒轅黄帝與臣岐伯等所¶
　　　作也殷時伊尹著湯液本草戰國時扁鵲著難經¶
　　　後漢時張機著傷寒論其書世逺詞奥難明且多¶
　　　編次傳寫錯譌自晉而下至今醫書甚夥不能枚¶
<pb:KR3e0090_WYG_000-6a>¶
　　舉雖諸大家多所發明然亦各自成家或博而不¶
　　精或雜而不一間有自相牴牾反足惑人者皆當¶
　　改正註釋分别諸家是非先自張機書起蓋以前¶
　　之書皆有法無方傷寒論金匱要畧雜病論創立¶
　　方法格式始有法有方誠醫宗之正派啟萬世之¶
　　法程實醫門之聖書也故先改正錯譌註釋以利¶
　　天下時用(臣/)等請將¶
　大内所有醫書發出再¶
<pb:KR3e0090_WYG_000-6b>¶
命下京省除書坊現行醫書外有舊醫書無板者新醫¶
　　書未刻者並家藏秘書及世傳經驗良方著地方¶
　　官婉諭購買或借抄録或本人願自獻者集送太¶
　　醫院¶
命官纂修上自三皇以至我¶
　朝分門聚類刪其駮雜採其精粹發其餘藴補其未¶
　　備成書二部其小而約者以便初學誦讀其大而¶
　　博者以便學成參考使為師者必由是而敎為弟¶
<pb:KR3e0090_WYG_000-7a>¶
　　子者必由是而學則醫學昌明夀民於萬萬世矣¶
　　其纂修照何館例書成如何頒給之處仰候¶
欽定謹此¶
　奏¶
聞乾隆四年十二月初二日¶
　奏奉¶
㫖著大學士鄂爾泰酌議具奏其一應纂修事宜幷著¶
　總管考核欽此¶
<pb:KR3e0090_WYG_000-8a>¶
　　太保議政大臣大學士三等伯總管醫書館事務(臣/)鄂爾泰謹¶
　奏為遵¶
㫖酌議事太醫院院使錢斗保等為欽奉¶
上諭纂修醫書等因一摺奉¶
㫖著大學士鄂爾泰酌議具奏其一應纂修事宜幷著¶
　總管考核欽此(臣/)查修書各館舊例所用纂修官提¶
　　調官收掌官及考取謄録生監以及供事紙匠俱¶
　　酌量人數足用多寡不等請¶
<pb:KR3e0090_WYG_000-8b>¶
㫖遵行在案今䝉¶
皇上特命纂修醫書以正醫學(臣/)謹詳加酌議所修醫¶
　　書不必另行開館即於太醫院衙門内將現在閒¶
　　房照例量加修葺儘可充用該醫院官員到館辦¶
　　事亦稱近便其纂修官祇需八員總修官須用二¶
　　員御醫呉謙劉裕鐸應令充總修官仍兼纂修外¶
　　其餘纂修官八員應令太醫院堂官并吳謙劉裕¶
　　鐸等將平日眞知灼見精通醫學兼通文理之人¶
<pb:KR3e0090_WYG_000-9a>¶
　　保舉選派如不足數再於翰林院及各部院官員¶
　　内有通曉醫學者酌量查派蓋因前代醫書詞義¶
　　深奥詮解不易而分門别類考訂成書既欲理明¶
　　亦須辭達既貴詳晰尤須貫串此醫理文理分修¶
　　總修四者缺一必不能成完書以垂諸乆逺者也¶
　　再院使錢斗保左院判陳止敬右院判王炳俱有¶
　　本衙門辦理事件且¶
　内庭差事所關重大難以分任修書之事請將該館¶
<pb:KR3e0090_WYG_000-9b>¶
　　一切應行事務令錢斗保等三員照看經理其收¶
　　掌官酌用二員亦令該醫院堂官於所屬人員内¶
　　選派再於該醫院効力人等内選取字畫尚好者¶
　　以備謄録如不敷用照例行文國子監直隸學政¶
　　將生監秉公考試務擇字畫端楷咨送本館以憑¶
　　選取供事酌用四名紙匠二名亦照例於内閣取¶
　　用其在館官員人役月支桌飯工食銀兩俱照八¶
　　旗志書館例支領其應用桌凳什物紙張筆墨等¶
<pb:KR3e0090_WYG_000-10a>¶
　　項照例酌量向各該處咨取至院使錢斗保等奏¶
　　摺内請將¶
　大内所有醫書發出再請¶
勅下直省除書坊現行醫書外有舊醫書無板者新醫¶
　　書未刻者並家藏秘書及世傳經驗良方著地方¶
　　官婉諭購買或暫借抄録或本人願自獻者俱集¶
　　送太醫院等語應照所奏咨明該部行文各省督¶
　　撫轉飭地方官遵照辦理可也(臣/)未敢擅便謹¶
<pb:KR3e0090_WYG_000-10b>¶
　奏請¶
㫖於乾隆四年十二月十二日¶
　奏奉¶
㫖醫書館與修書各館不同該館纂修等官公費著照¶
　修書各館例減半支給餘依議欽此¶
<pb:KR3e0090_WYG_000-11a>¶
　　照管醫書館事務和碩和親王(臣/)𢎞晝謹¶
　奏為遵¶
㫖議奏事乾隆五年二月初七日奉¶
㫖太醫院設館纂修醫書一事著(臣/)詳細查明妥議具¶
　　奏欽此欽遵(臣/)謹查得院使錢斗保等以古今醫¶
　　書甚繁雖諸大家多所發明或博而不精或雜而¶
　　不一皆當改正註釋以利天下時用請將¶
　大内所有醫書發出¶
<pb:KR3e0090_WYG_000-11b>¶
命下京省令將新舊醫書並家藏秘書及世傳經驗良¶
　　方集送太醫院纂修成書等情經大學士伯鄂爾¶
　　泰遵¶
㫖議稱纂修醫書不必另行開館即於太醫院閒房内¶
　　修葺充用所需總修官二員應令呉謙劉裕鐸充¶
　　當仍兼纂修外其餘纂修官祗需八員收掌官二¶
　　員再於該院人員内選取字畫尚好者以備謄録¶
　　仍酌用供事四名紙匠二名該館一切應行事務¶
<pb:KR3e0090_WYG_000-12a>¶
　　令錢斗保等三員照看經理至官員人役月支桌¶
　　飯工食銀兩俱照八旗志書館例支領所需桌凳¶
　　紙張筆墨等項向各處咨取應用所請¶
　大内醫書發出¶
命下京省將新舊醫書併家藏秘書及世傳經驗良方¶
　　集送太醫院之處應照所奏施行等因具¶
　奏奉¶
㫖醫書館與修書各館不同該館纂修等官公費照修¶
<pb:KR3e0090_WYG_000-12b>¶
　書各館例減半支給餘依議欽此欽遵(臣/)¶
　　復詳加確查該院遵¶
㫖將纂修事宜工食什物等項咨查各館尚未移覆及¶
　　行取各省醫書之處亦未咨部通行其需用人員¶
　　且未選定是以至今未曾開館(臣/)將未即速辦情¶
　　節詢於錢斗保等據呉謙詞稱以前之書有法無¶
　　方惟傷寒論金匱要畧雜病論等書創立始有法¶
　　有方謙於餘暇已詳加刪訂書成八九稍加增減¶
<pb:KR3e0090_WYG_000-13a>¶
　　即可告竣等語竊思呉謙既稱刪訂已成八九兼¶
　　之¶
　大内頒發醫書詳加參考誠如¶
聖諭縱天下之書亦未必有過於此者也請將¶
　大内所有醫書及呉謙刪訂未成之書一併發與太¶
　　醫院選擇吉期即行開館纂修其應行事宜俱照¶
　　原議辦理今既有¶
　大内之書併呉謙未成之書足可纂修應將行文各¶
<pb:KR3e0090_WYG_000-13b>¶
　　省咨取醫書之處毋庸議等因於乾隆五年二月¶
　　十六日具¶
　奏奉¶
㫖這所奏是館内事宜亦著和親王照看欽此¶
#+PROPERTY: JUAN 首卷  表
<pb:KR3e0090_WYG_000-14a>¶
欽定四庫全書¶
御纂醫宗金鑑首卷¶
　　照管醫書館事務和碩和親王(臣/)𢎞晝等奉¶
勅纂修醫書今已告成謹奉¶
　表恭¶
　進者伏以¶
帝德播生成易簡協隂陽之撰¶
皇仁大胞與中和闡位育之功¶
<pb:KR3e0090_WYG_000-14b>¶
　歛箕福以敷民統寒燠雨暘而厪念¶
　辨禹圖而正位合剛柔燥濕以咸宜體好生之心以¶
　　為心五辰順布本博濟之學以為學二氣均調蕩¶
　　蕩難名薄海藴恬熙之化巍巍莫並普天䝉樂利¶
　　之休(臣/)等誠惶誠恐稽首頓首上言竊惟醫書肇¶
　　自靈素方藥著於漢唐倉扁以前禁方每多不傳¶
　　之秘宋元而後著述皆屬補救之文乃法立理明¶
　　往哲示圓機之妙而執方廢法後世鮮淹貫之儒¶
<pb:KR3e0090_WYG_000-15a>¶
　　非有明鏡以燭其源流萬物何以盡歸仁夀必比¶
　　玉䇿以通其表裏羣言乃能得所㑹歸欽惟¶
皇帝陛下¶
　道接羲軒¶
　業隆參贊¶
　沛膏雨於山陬海澨蔀屋春生¶
　扇仁風於雲牖松扉瑶階日麗既已登斯民於袵席¶
　　更欲進斯世於吉康¶
<pb:KR3e0090_WYG_000-15b>¶
念天時之寒暑不齊人事之寢興難節將正醫門之㫖¶
　　以昭愛養之方爰發¶
宫府藏書徧集古今典籍¶
特命(臣/)等纂修既往以詔將來誠億萬年未遇之¶
鴻恩千百世難逢之¶
曠典(臣/)等四診未諳五味粗分聞¶
命自¶
天悚惶無地愼選醫員細陳綱目焚膏繼晷不辭午夜¶
<pb:KR3e0090_WYG_000-16a>¶
　　丹鉛分校合叅務竭一心研悦飲蔗漿以解熱旁¶
　　搜摩詰之詩進昌陽以引年逺證昌黎之説理求¶
　　精當不尚竒衺詞謝浮華惟期平易證詳表裏隂¶
　　陽虛實寒熱方按君臣佐使性味功能酌古以凖¶
　　今芟繁而摘要書凡九十卷類分十一科恭輯書¶
　　成敬呈¶
御覽經¶
宸衷之鑑定彌覺義理精深䝉¶
<pb:KR3e0090_WYG_000-16b>¶
聖主之披陳益見微文燦著¶
欽定嘉名醫宗金鑑¶
　赤文緑字誠哉壽世鴻編¶
　雲笈瑶函允矣仁民妙術懸之九市不妨家遇越人¶
　　寶之千秋正使代生岐伯實乃萬方之慶誰云一¶
　　家之言伏願¶
　澤永春臺¶
　恩覃夏甸¶
<pb:KR3e0090_WYG_000-17a>¶
　修善政於六府水火金木土榖大德常流¶
　培元化於一心知仁聖義中和神功默運將見陽回¶
　　天上人歌舜日之舒長瑞溢寰中世戴堯天之廣¶
　　大矣(臣/)等無任瞻¶
天仰¶
聖激切屏營之至謹奉¶
　表恭¶
　進以¶
<pb:KR3e0090_WYG_000-17b>¶
聞¶
　¶
　　乾隆七年十二月十五日¶
#+PROPERTY: JUAN 首卷  諸臣職名
<pb:KR3e0090_WYG_000-18a>¶
欽定四庫全書¶
御纂醫宗金鑑首卷¶
　　諸臣職名¶
　武英殿監理照管醫書館事務和碩和親王(臣/)𢎞　晝¶
　　太保議政大臣大學士三等伯總管醫書館事務(臣/)鄂爾泰¶
　　經理提調官¶
　　太醫院院使加光祿寺卿銜食三品俸紀録三次(臣/)錢斗保¶
　　内務府坐辦堂郎中紀録三次(臣/)吉　慶¶
<pb:KR3e0090_WYG_000-18b>¶
　　内務府總管六庫郎中紀錄三次(臣/)普　福¶
　　内務府郎中兼佐領雲騎尉紀録三次(臣/)興　貴¶
　　太醫院左院判食五品俸紀録三次(臣/)陳止敬¶
　　内　務府總領紀録三次(臣/)福　寧¶
　　總修官¶
　　太醫院右院判食五品俸兼經理事紀録三次(臣/)呉　謙¶
　　太醫院右院判食五品俸紀録三次(臣/)劉裕鐸¶
　　纂修官¶
<pb:KR3e0090_WYG_000-19a>¶
　　太醫院御醫加二級紀録三次(臣/)李毓清¶
　　太醫院御醫加二級紀録三次(臣/)武維籓¶
　　太醫院御醫加二級紀録三次(臣/)花三格¶
　　太醫院御醫加三級紀録三次(臣/)施世德¶
　　太醫院御醫加一級紀録二次(臣/)鄧錫璋¶
　　太　醫院御醫　加　一　級(臣/)樊君彩¶
　　太醫院八品吏目加一級紀録二次(臣/)劉　紳¶
　　太醫院八品吏目加一級紀録二次(臣/)甄　瀚¶
<pb:KR3e0090_WYG_000-19b>¶
　　太醫院八品吏目紀録三次(臣/)何徵圖¶
　　太醫院九品吏目紀録二次(臣/)章垣采¶
　　太醫院額外九品吏目加一級紀録二次(臣/)金世榮¶
　　太醫院額外吏目加　一　級(臣/)劉　植¶
　　原　任　欽　天　監　博　士(臣/)劉裕錫¶
　　遴　　選　廪　貢　　生(臣/)孫埏柱¶
　　効力副纂修官¶
　　太　醫　院　御　醫　加　二　級(臣/)俞士烜¶
<pb:KR3e0090_WYG_000-20a>¶
　　太醫院八品吏目紀録二次(臣/)朱伯德¶
　　太醫院九品吏目紀録二次(臣/)栗　堅¶
　　太醫院九品吏目紀録二次(臣/)張　隆¶
　　太　醫院醫士紀録　三次(臣/)張聖格¶
　　太　醫院醫士紀録　三次(臣/)李國勳¶
　　太　醫院恩糧紀録三　次(臣/)屠文彬¶
　　遴選監生　考授　縣　丞(臣/)祁宏源¶
　　太　醫　院　頂　帶　吏　目(臣/)肯國忠¶
<pb:KR3e0090_WYG_000-20b>¶
　　太　醫　院　遴　選　醫　生(臣/)孫　銓¶
　　太　醫　院　遴　選　醫　生(臣/)呉　灝¶
　　遴　　　選　　　生　　　員(臣/)任永年¶
　　校閲官¶
　　太　醫院御醫紀録二次(臣/)沈恒寀¶
　　太　醫院御　醫　加　二　級(臣/)盛繼祖¶
　　太醫院御醫加二級紀録二次(臣/)施世琦¶
　　太醫院御醫加一級紀録二次(臣/)陳　燦¶
<pb:KR3e0090_WYG_000-21a>¶
　　太醫院御醫加二級紀録二次(臣/)龔可法¶
　　太醫院八品吏目加四級紀録二次(臣/)朱廷錦¶
　　太醫院八品吏目紀録二次(臣/)朱嘉猷¶
　　太醫院吏目加一級軍功紀録二次又二次(臣/)陶起麟¶
　　太　醫院醫士紀録二　次(臣/)周　翯¶
　　太　醫院醫士紀録二　次(臣/)姬　斌¶
　　收掌官¶
　　太醫院額外吏目　加　一　級(臣/)崔生偉¶
<pb:KR3e0090_WYG_000-21b>¶
　　太醫院額外吏目　加　一　級(臣/)甘　仁¶
　　謄録官¶
　　監　　生　　捐　職　州　同(臣/)福　海¶
　　監　　　　　　　　　　　　生(臣/)改師立¶
　　監　　　　　　　　　　　　生(臣/)唐明俊¶
　　監　　　　　　　　　　　　生(臣/)孫　燕¶
　　監　　　　　　　　　　　　生(臣/)薩克愼¶
　　監　　　　　　　　　　　　生(臣/)姜起蛟¶
<pb:KR3e0090_WYG_000-22a>¶
　　生　　　　　　　　　　　　員(臣/)馬　玢¶
　　生　　　　　　　　　　　　員(臣/)張爾諶¶
　　生　　　　　　　　　　　　員(臣/)于　鐸¶
　　生　　　　　　　　　　　　員(臣/)李成琯¶
　　武　　　　　　　　　　　　生(臣/)楊　瑛¶
　　効力謄録官¶
　　監　　生　捐　職　　州　　同(臣/)陳　誠¶
　　監　　生　考　授　　縣　　丞(臣/)伍𢎞杰¶
<pb:KR3e0090_WYG_000-22b>¶
　　監　　生　考　授　　吏　　目(臣/)舒𢎞量¶
　　監　　　　　　　　　　　　生(臣/)鄭尚橒¶
　　生　　　　　　　　　　　　員(臣/)呉秉乾¶
　　生　　　　　　　　　　　　員(臣/)劉文炯¶
　　生　　　　　　　　　　　　員(臣/)孫宏度¶
　　生　　　　　　　　　　　　員(臣/)馬　琰¶
　　生　　　　　　　　　　　　員(臣/)雷開基¶
　　生　　　　　　　　　　　　員(臣/)馮　洲¶
<pb:KR3e0090_WYG_000-23a>¶
　　生　　　　　　　　　　　　員(臣/)章繼輪¶
　　醫　　　　　　　　　　　　生(臣/)朱　觀¶
　武英殿監造¶
　　内務府南苑郎中兼佐領加五級紀録十次(臣/)雅爾岱¶
　　内務府錢糧衙門郎中兼佐領加五級紀録十一次(臣/)永　保¶
　　内務府愼刑司員外郎紀録一次(臣/)永　忠¶
　　同　知　加　一　級　紀　録　九　次(臣/)英　亷¶
　　内務府廣儲司司庫加　二　級(臣/)三　格¶
<pb:KR3e0090_WYG_000-23b>¶
　　監　　造　　加　　一　　　級(臣/)李　保¶
　　監　　　　　　　　　　　　造(臣/)鄭桑格¶
　　庫　　　　　　　　　　　　掌(臣/)李延偉¶
　　庫　　　　　　　　　　　　掌(臣/)虎什泰¶
　¶
　¶
　¶
御纂醫宗金鑑首卷諸臣職名¶
#+PROPERTY: JUAN 首卷  總目
<pb:KR3e0090_WYG_000-24a>¶
欽定四庫全書¶
御纂醫宗金鑑首卷¶
　總目¶
　卷一¶
　訂正傷寒論註¶
　　辨太陽病衇證併治上篇¶
　卷二¶
　訂正傷寒論註¶
<pb:KR3e0090_WYG_000-24b>¶
　　辨太陽病衇證併治中篇¶
　卷三¶
　訂正傷寒論註¶
　　辨太陽病衇證併治下篇¶
　卷四¶
　訂正傷寒論註¶
　　辨陽明病衇證併治全篇¶
　卷五¶
<pb:KR3e0090_WYG_000-25a>¶
　訂正傷寒論註¶
　　辨少陽病衇證併治全篇¶
　卷六¶
　訂正傷寒論註¶
　　辨太隂病衇證併治全篇¶
　卷七¶
　訂正傷寒論註¶
　　辨少隂病衇證併治全篇¶
<pb:KR3e0090_WYG_000-25b>¶
　卷八¶
　訂正傷寒論註¶
　　辨厥隂病衇證併治全篇¶
　卷九¶
　訂正傷寒論註¶
　　辨合病併病衇證併治篇¶
　卷十¶
　訂正傷寒論註¶
<pb:KR3e0090_WYG_000-26a>¶
　　辨差後勞復食復隂陽易病衇證併治篇¶
　卷十一¶
　訂正傷寒論註¶
　　辨壞病衇證併治篇¶
　卷十二¶
　訂正傷寒論註¶
　　辨温病衇證併治篇¶
　卷十三¶
<pb:KR3e0090_WYG_000-26b>¶
　訂正傷寒論註¶
　　辨痙濕暍病衇證併治篇¶
　卷十四¶
　訂正傷寒論註¶
　　辨霍亂病衇證併治篇¶
　卷十五¶
　訂正傷寒論註¶
　　辨可汗病衇證篇¶
<pb:KR3e0090_WYG_000-27a>¶
　　辨不可汗病衇證篇¶
　　辨可吐病衇證篇¶
　　辨不可吐病衇證篇¶
　　辨可下病衇證篇¶
　　辨不可下病衇證篇¶
　卷十六¶
　訂正傷寒論註¶
　　平衇法篇¶
<pb:KR3e0090_WYG_000-27b>¶
　　辨衇法篇¶
　卷十七¶
　訂正傷寒論註¶
　　正誤¶
　　存疑¶
　　陶隱居名醫别録合藥分劑法則¶
　　三隂三陽經衇圖註¶
　　傷寒刺灸等穴圖¶
<pb:KR3e0090_WYG_000-28a>¶
　卷十八¶
　訂正金匱要畧註¶
　　藏府經絡先後第一¶
　　痙濕暍第二¶
　卷十九¶
　訂正金匱要畧註¶
　　百合狐惑隂陽毒第三¶
　　瘧病第四¶
<pb:KR3e0090_WYG_000-28b>¶
　　中風歴節第五¶
　　血痺虛勞第六¶
　　肺痿肺癰欬嗽上氣第七¶
　卷二十¶
　訂正金匱要畧註¶
　　奔豚氣第八¶
　　胸痺心痛短氣第九¶
　　腹滿寒疝宿食第十¶
<pb:KR3e0090_WYG_000-29a>¶
　　五藏風寒積聚第十一¶
　　驚悸吐衄下血胸滿瘀血第十二¶
　卷二十一¶
　訂正金匱要畧註¶
　　痰飲欬嗽第十三¶
　　消渴小便利淋第十四¶
　　水氣病第十五¶
　卷二十二¶
<pb:KR3e0090_WYG_000-29b>¶
　訂正金匱要畧註¶
　　黄疸病第十六¶
　　嘔吐噦下利第十七¶
　　瘡癰腸癰浸淫第十八¶
　　跌蹶手指臂腫轉筋隂狐疝蛔蟲第十九¶
　卷二十三¶
　訂正金匱要畧註¶
　　婦人妊娠第二十¶
<pb:KR3e0090_WYG_000-30a>¶
　　婦人產後病第二十一¶
　　婦人雜病第二十二¶
　　雜療第二十三¶
　卷二十四¶
　訂正金匱要畧註¶
　　禽獸蟲魚禁忌第二十四¶
　　果食菜穀禁忌第二十五¶
　卷二十五¶
<pb:KR3e0090_WYG_000-30b>¶
　訂正金匱要畧註¶
　　正誤¶
　　存疑¶
　卷二十六¶
　刪補名醫方論¶
　　獨參湯起至硃砂安神丸止(計二十五方/)¶
　卷二十七¶
　刪補名醫方論¶
<pb:KR3e0090_WYG_000-31a>¶
　　補中益氣湯起至五味子散止(計二十五方/)¶
　卷二十八¶
　刪補名醫方論¶
　　續命湯起至香薷飲止(計二十四方/)¶
　卷二十九¶
　刪補名醫方論¶
　　黄連解毒湯起至外臺茯苓飲止(計二十七方/)¶
　卷三十¶
<pb:KR3e0090_WYG_000-31b>¶
　刪補名醫方論¶
　　礞石滾痰丸起至托裏消毒飲止(計二十四方/)¶
　卷三十一¶
　刪補名醫方論¶
　　桂枝湯起至十棗湯止(計二十九方/)¶
　卷三十二¶
　刪補名醫方論¶
　　大承氣湯起至茵蔯蒿湯止(計二十五方/)¶
<pb:KR3e0090_WYG_000-32a>¶
　卷三十三¶
　刪補名醫方論¶
　　小柴胡湯起至白頭翁湯止(計二十方/)¶
　卷三十四¶
　四診要訣¶
　　望色聞聲問證切衇診法¶
　卷三十五¶
　運氣要訣¶
<pb:KR3e0090_WYG_000-32b>¶
　　太虚圖起至衝陽諸衇穴圖止¶
　卷三十六¶
　傷寒心法要訣¶
　　傷寒傳經從陽化熱從隂化寒原委起至隂毒止¶
　卷三十七¶
　傷寒心法要訣¶
　　表熱裏熱起至隂陽易止¶
　卷三十八¶
<pb:KR3e0090_WYG_000-33a>¶
　傷寒心法要訣¶
　　類傷寒五證起至河間兩解利法止¶
　卷三十九¶
　雜病心法要訣¶
　　眞中風¶
　　類中風¶
　　傷風¶
　　痓病¶
<pb:KR3e0090_WYG_000-33b>¶
　　痺證¶
　　痿證¶
　　脚氣¶
　卷四十¶
　雜病心法要訣¶
　　内傷¶
　　虛勞¶
　　勞瘵¶
<pb:KR3e0090_WYG_000-34a>¶
　　自汗盜汗¶
　　失血¶
　　消渴¶
　卷四十一¶
　雜病心法要訣¶
　　神病¶
　　癲狂癎¶
　　諸氣¶
<pb:KR3e0090_WYG_000-34b>¶
　　遺精¶
　　赤白濁帶¶
　　痰飲¶
　　欬𠻳¶
　　喘急哮吼¶
　　脹滿水腫¶
　卷四十二¶
　雜病心法要訣¶
<pb:KR3e0090_WYG_000-35a>¶
　　瘧疾¶
　　霍亂¶
　　嘔吐噦¶
　　翻胃噎膈¶
　　泄瀉¶
　　痢疾¶
　　黄疸¶
　　積聚¶
<pb:KR3e0090_WYG_000-35b>¶
　　疝¶
　卷四十三¶
　雜病心法要訣¶
　　頭痛眩暈¶
　　眼目¶
　　牙齒口舌¶
　　咽喉¶
　　肩背痛¶
<pb:KR3e0090_WYG_000-36a>¶
　　心腹諸痛¶
　　胸脇痛¶
　　腰痛¶
　　小便閉癃¶
　　遺尿不禁¶
　　大便燥結¶
　卷四十四¶
　婦科心法要訣¶
<pb:KR3e0090_WYG_000-36b>¶
　　調經¶
　　經閉¶
　卷四十五¶
　婦科心法要訣¶
　　崩漏¶
　　帶下¶
　　癥瘕積痞痃癖疝¶
　　嗣育¶
<pb:KR3e0090_WYG_000-37a>¶
　卷四十六¶
　婦科心法要訣¶
　　胎前諸證¶
　卷四十七¶
　婦科心法要訣¶
　　產後諸證¶
　卷四十八¶
　婦科心法要訣¶
<pb:KR3e0090_WYG_000-37b>¶
　　產後諸證¶
　卷四十九¶
　婦科心法要訣¶
　　乳證¶
　　前隂諸證¶
　　雜證¶
　卷五十¶
　幼科心法要訣¶
<pb:KR3e0090_WYG_000-38a>¶
　　四診總括起至虎口三關部位¶
　　初生門(上/)¶
　卷五十一¶
　幼科心法要訣¶
　　初生門(下/)¶
　　驚風¶
　　癎證¶
　卷五十二¶
<pb:KR3e0090_WYG_000-38b>¶
　幼科心法要訣¶
　　疳證¶
　　吐證¶
　　瀉證¶
　卷五十三¶
　幼科心法要訣¶
　　感冒¶
　　瘟疫¶
<pb:KR3e0090_WYG_000-39a>¶
　　暑證¶
　　霍亂¶
　　痢疾¶
　　瘧疾¶
　　欬𠻳¶
　　喘證¶
　卷五十四¶
　幼科心法要訣¶
<pb:KR3e0090_WYG_000-39b>¶
　　痰證¶
　　疝證¶
　　淋證¶
　　頭痛¶
　　腹痛¶
　　黄疸¶
　　水腫¶
　　腹脹¶
<pb:KR3e0090_WYG_000-40a>¶
　卷五十五¶
　幼科心法要訣¶
　　發熱¶
　　積滯¶
　　癖疾¶
　　汗證¶
　　失血¶
　　雜證¶
<pb:KR3e0090_WYG_000-40b>¶
　卷五十六¶
　痘疹心法要訣¶
　　痘門證治¶
　卷五十七¶
　痘疹心法要訣¶
　　痘疹併證治¶
　卷五十八¶
　痘疹心法要訣¶
<pb:KR3e0090_WYG_000-41a>¶
　　痘中雜證(上/)¶
　卷五十九¶
　痘疹心法要訣¶
　　痘中雜證(下/)¶
　　男婦年長出痘門¶
　　疹門證治¶
　卷六十¶
　種痘心法要旨¶
<pb:KR3e0090_WYG_000-41b>¶
　　種痘諸法¶
　卷六十一¶
　外科心法要訣¶
　　人身經絡圖歌起至藥筒拔法歌止¶
　卷六十二¶
　外科心法要訣¶
　　腫痬主治類方¶
　　腫痬敷貼類方¶
<pb:KR3e0090_WYG_000-42a>¶
　　潰痬主治類方¶
　　洗滌類方¶
　　膏藥類方¶
　　痳藥類方¶
　　去腐類方¶
　　生肌類方¶
　卷六十三¶
　外科心法要訣¶
<pb:KR3e0090_WYG_000-42b>¶
　　頭部¶
　　面部¶
　卷六十四¶
　外科心法要訣¶
　　項部¶
　　背部¶
　　腰部¶
　卷六十五¶
<pb:KR3e0090_WYG_000-43a>¶
　外科心法要訣¶
　　眼部¶
　　鼻部¶
　　耳部¶
　　口部¶
　　脣部¶
　　齒部¶
　卷六十六¶
<pb:KR3e0090_WYG_000-43b>¶
　外科心法要訣¶
　　舌部¶
　　喉部¶
　　胸乳部¶
　卷六十七¶
　外科心法要訣¶
　　腹部¶
　　腋部¶
<pb:KR3e0090_WYG_000-44a>¶
　　肋部¶
　　内癰部¶
　卷六十八¶
　外科心法要訣¶
　　肩部¶
　　臑部¶
　　臂部¶
　　手部¶
<pb:KR3e0090_WYG_000-44b>¶
　卷六十九¶
　外科心法要訣¶
　　下部¶
　　臀部¶
　卷七十¶
　外科心法要訣¶
　　股部¶
　　膝部¶
<pb:KR3e0090_WYG_000-45a>¶
　卷七十一¶
　外科心法要訣¶
　　脛部¶
　　足部¶
　卷七十二¶
　外科心法要訣¶
　　發無定處(上/)¶
　卷七十三¶
<pb:KR3e0090_WYG_000-45b>¶
　外科心法要訣¶
　　發無定處(中/)¶
　卷七十四¶
　外科心法要訣¶
　　發無定處(下/)¶
　卷七十五¶
　外科心法要訣¶
　　雜證部¶
<pb:KR3e0090_WYG_000-46a>¶
　卷七十六¶
　外科心法要訣¶
　　嬰兒部¶
　卷七十七¶
　眼科心法要訣¶
　　目睛原始歌起至胎患内障歌止¶
　卷七十八¶
　眼科心法要訣¶
<pb:KR3e0090_WYG_000-46b>¶
　　外障總名歌起至附外治方止¶
　卷七十九¶
　刺灸心法要訣¶
　　九鍼原始起至十二經衇氣血多少歌止¶
　卷八十¶
　刺灸心法要訣¶
　　諸經起止全圖起至足三陽經總穴名止¶
　卷八十一¶
<pb:KR3e0090_WYG_000-47a>¶
　刺灸心法要訣¶
　　手太隂肺藏圖起至脾經分寸歌止¶
　卷八十二¶
　刺灸心法要訣¶
　　手少隂心藏圖起至心包絡經分寸歌止¶
　卷八十三¶
　刺灸心法要訣¶
　　足少隂腎藏圖起至肝經分寸歌止¶
<pb:KR3e0090_WYG_000-47b>¶
　卷八十四¶
　刺灸心法要訣¶
　　奇經八衇總歌起至隂維衇分寸歌止¶
　卷八十五¶
　刺灸心法要訣¶
　　前面要穴圖起至足部主病要穴歌止¶
　卷八十六¶
　刺灸心法要訣¶
<pb:KR3e0090_WYG_000-48a>¶
　　灸難產圖起至煮鍼藥方止¶
　卷八十七¶
　正骨心法要旨¶
　　外治手法¶
　卷八十八¶
　正骨心法要旨¶
　　圖形併内外證治諸法¶
　卷八十九¶
<pb:KR3e0090_WYG_000-48b>¶
　正骨心法要旨¶
　　圖形併内外證治諸法¶
　卷九十¶
　正骨心法要旨¶
　　雜證治法¶
　¶
　¶
御纂醫宗金鑑首卷總目¶
#+PROPERTY: JUAN 首卷  凡例
<pb:KR3e0090_WYG_000-49a>¶
欽定四庫全書¶
御纂醫宗金鑑首卷¶
　凡例¶
　一醫書自靈素而後惟漢張機傷寒論金匱要畧二¶
　　書實一衇相承但義理淵深方法微奥領㑹不易¶
　　且多譌錯舊註随文附㑹難以傳信今於其錯譌¶
　　者悉為訂正逐條詳加註釋更集諸註之實足闡¶
　　發微義者以備叅考¶
<pb:KR3e0090_WYG_000-49b>¶
　一方者一定之法法者不定之方也古人之方即古¶
　　人之法寓焉立一方必有一方之精意存於其中¶
　　不求其精意而徒執其方是執方而昧法也舊有¶
　　醫方考醫方解等書尚未能暢發前人之精意今¶
　　於各書中能透發古方之精意者萃而集之不當¶
　　者刪之未備者補之¶
　一天時之不齊民病所由生也素問言五運六氣特¶
　　詳醫不明此則不識亢害承制淫勝鬱復之理不¶
<pb:KR3e0090_WYG_000-50a>¶
　　足以稱醫之良也但經文散見諸篇學者每有望¶
　　洋之歎今搜集成編俾一覽無遺庶易於融㑹貫¶
　　通¶
　一望聞問切古聖稱為聖神工巧蓋醫者之首務也¶
　　經云能合色衇可以萬全又云聞其聲而知其人¶
　　之疾苦問其苦欲而知其病之所在是雖聖人不¶
　　能舍此以為法也而况後學乎今取崔紫虛四言¶
　　衇訣上合靈素之言望聞問切者集為一編學者¶
<pb:KR3e0090_WYG_000-50b>¶
　　熟讀玩味臨證之時自有得心應手之妙¶
　一婦科諸證與方衇無異惟經帶崩漏胎産癥瘕不¶
　　同兹集於此數證折衷羣書詳加探討病情方藥¶
　　要歸正當其他諸證與方衇同者仍當於雜證門¶
　　求之¶
　一嬰兒氣血未充形神怯弱藏府柔脆風痰驚食諸¶
　　邪易乘難去故急則為驚緩則成疳即吐瀉感冒¶
　　等證治之稍不如法皆足變生不測前賢稱為難¶
<pb:KR3e0090_WYG_000-51a>¶
　　醫不誠然哉非理明心細識精膽大未易擅塲兹¶
　　分門别類博採羣書撮其精粹以為幼科指南¶
　一痘疹亦嬰兒之一證也而必耑其科者以其傳變¶
　　迅速猶方衇之傷寒不可以時日待也雖然治痘¶
　　誠難而得其要㫖則難者易矣蓋痘自禀賦天時¶
　　人事以及發熱見㸃起脹灌漿結痂落痂莫不有¶
　　順險逆之三候順證不藥而愈險證非藥不愈逆¶
　　證雖藥無濟業是科者能於此辨之明審之確更¶
<pb:KR3e0090_WYG_000-51b>¶
　　詳察其虛實寒熱所兼所挾之證而治之則於以¶
　　挽回造化也無難矣疹證雖有數種惟痳疹一證¶
　　變幻莫測更宜詳究若夫種痘一法則又去逆就¶
　　順化險為平欲以人定勝天者也自宋以後始有¶
　　是法皆互相授受未有成書今取耑科世業屢經¶
　　試驗方法載之於書¶
　一眼科自靈樞大惑篇數語已足該後世五輪八廓¶
　　之義千金外臺又演其旨銀海精微列證百餘條¶
<pb:KR3e0090_WYG_000-52a>¶
　　龍木論分為五輪八廓内障外障七十二證宋金¶
　　元明諸賢著述各有發明可謂既詳且盡矣然五¶
　　輪之説尚本於經而八廓則憑臆立論三因病情¶
　　未見精切兹特據經訂正採輯諸書精藴棄其駮¶
　　雜¶
　一靈樞經為刺灸家鼻祖其文精微詳盡銅人一圖¶
　　星羅棋布甲乙千金等書闡其意旨然精斯術者¶
　　恒不易得何也誠以經衇流行交㑹支别過接之¶
<pb:KR3e0090_WYG_000-52b>¶
　　際與夫井滎兪經合原等穴毫釐一差千里遂謬¶
　　非窮究博考口傳心授鮮能得其奥旨近世惟天¶
　　星奇穴猶有得其傳者其他未之嘗聞今取靈樞¶
　　各家之書精研詳究考其分寸明其行列一一繪¶
　　圖立説¶
　一人身藏府根於内經絡行於外氣血流貫於其中¶
　　醫固無内外之可分也苐以證之形於外故稱之¶
　　曰外科經云六府不和留結為癰亦可知無外之¶
<pb:KR3e0090_WYG_000-53a>¶
　　非本於内矣是集繪圖立説外以辨其形色部位¶
　　經絡内以察其藏府氣血與夫隂陽虛實六淫七¶
　　情病因方藥内治外治諸法詳載於篇¶
　一正骨科向無成書各家著述惟凖䋲稍備然亦只¶
　　言其證藥而於經絡部位骨度名目手法俱未嘗¶
　　詳言之今考靈素骨度篇及十二經絡與所傷部¶
　　位及外治内治藥餌手法器具一一繪圖立説彚¶
　　集成書¶
<pb:KR3e0090_WYG_000-53b>¶
　一證候傳變難以言盡而其要不外隂陽表裏寒熱¶
　　虚實八者而已是集凡論一證必於是八者反覆¶
　　詳辨故謂之心法經云知其要者一言而終不知¶
　　其要流散無窮此之謂歟¶
　一醫者書不熟則理不明理不明則識不精臨證游¶
　　移漫無定見藥證不合難以奏效今於古今之言¶
　　病機病情治法方藥上叅靈素棄其偏駮録其精¶
　　粹編為歌鈐學者易於成誦故曰要訣¶
<pb:KR3e0090_WYG_000-54a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_000-54b>¶
　¶
　¶
　¶
　¶
　¶
　¶
　¶
御纂醫宗金鑑首卷凡例¶
