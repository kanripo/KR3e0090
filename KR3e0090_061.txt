# -*- mode: mandoku-view; -*-
#+TITLE: 御纂醫宗金鑑
#+DATE: 2015-08-24 23:08:30.044272
#+PROPERTY: ID KR3e0090
#+PROPERTY: BASEEDITION WYG    
#+PROPERTY: JUAN 卷六十一目録
<pb:KR3e0090_WYG_061-1a>¶
欽定四庫全書¶
御纂醫宗金鑑卷六十一¶
　編輯外科心法要訣目録¶
　　人身經絡圖歌¶
　　衇訣歌¶
　　十二經氣血多少歌¶
　　癰疽總論歌¶
　　癰疽陽證歌¶
<pb:KR3e0090_WYG_061-1b>¶
　　癰疽隂證歌¶
　　癰疽半隂半陽歌¶
　　癰疽五善歌¶
　　癰疽七惡歌¶
　　癰疽順證歌¶
　　癰疽逆證歌¶
　　癰疽辨腫歌¶
　　癰疽辨痛歌¶
<pb:KR3e0090_WYG_061-2a>¶
　　癰疽辨膿歌¶
　　癰疽辨癢歌¶
　　癰疽辨暈歌¶
　　癰疽總論治法歌¶
　　内消治法歌¶
　　内托治法歌¶
　　虛實治法歌¶
　　癰疽鍼法歌¶
<pb:KR3e0090_WYG_061-2b>¶
　　癰疽砭法歌¶
　　癰疽灸法歌(隔蒜灸灸/附子餠)　(黄蠟灸灸蠐螬灸米灸/豆豉餠  麥冬粳)¶
　　癰疽烙法歌¶
　　神燈照法歌¶
　　桑柴火烘法歌¶
　　牛膠蒸法歌¶
　　藥筒拔法歌¶
御纂醫宗金鑑卷六十一目録¶
#+PROPERTY: JUAN 卷六十一目録
<pb:KR3e0090_WYG_061-3a>¶
欽定四庫全書¶
御纂醫宗金鑑卷六十一¶
　編輯外科心法要訣目録¶
　　人身經絡圖歌¶
　　衇訣歌¶
　　十二經氣血多少歌¶
　　癰疽總論歌¶
　　癰疽陽證歌¶
<pb:KR3e0090_WYG_061-3b>¶
　　癰疽隂證歌¶
　　癰疽半隂半陽歌¶
　　癰疽五善歌¶
　　癰疽七惡歌¶
　　癰疽順證歌¶
　　癰疽逆證歌¶
　　癰疽辨腫歌¶
　　癰疽辨痛歌¶
<pb:KR3e0090_WYG_061-4a>¶
　　癰疽辨膿歌¶
　　癰疽辨癢歌¶
　　癰疽辨暈歌¶
　　癰疽總論治法歌¶
　　内消治法歌¶
　　内托治法歌¶
　　虛實治法歌¶
　　癰疽鍼法歌¶
<pb:KR3e0090_WYG_061-4b>¶
　　癰疽砭法歌¶
　　癰疽灸法歌(隔蒜灸灸/附子餠)　(黄蠟灸灸蠐螬灸米灸/豆豉餠  麥冬粳)¶
　　癰疽烙法歌¶
　　神燈照法歌¶
　　桑柴火烘法歌¶
　　牛膠蒸法歌¶
　　藥筒拔法歌¶
御纂醫宗金鑑卷六十一目録¶
#+PROPERTY: JUAN 卷六十一
<pb:KR3e0090_WYG_061-5a>¶
欽定四庫全書¶
御纂醫宗金鑑卷六十一¶
　編輯外科心法要訣¶
　十二經循行部位歌¶
手之三陽手外頭手之三陰胸内手足之三陽頭外足¶
足之三隂足内走¶
　　手之三陽手外頭者謂手陽明大腸經從手次指¶
　　内側之端上行手臂外之上行(音/杭)至頭鼻孔兩旁¶
<pb:KR3e0090_WYG_061-5b>¶
　　也手少陽三焦經從手四指外側之端上行手臂¶
　　外之中行至頭耳前動衇也手太陽小腸經從手¶
　　小指外側之端上行手臂外之下行至頭耳中珠¶
　　子也手之三陰胸内手者謂手太陰肺經從胸乳¶
　　上循行臑内下行肘臂内之上行至手大指内側¶
　　之端也手厥陰心包絡經從腋下乳外循行臑内¶
　　下行肘臂内之中行至手中指之端也手少陰心¶
　　經從腋筋間循行臑外下行肘臂内之下行至手¶
<pb:KR3e0090_WYG_061-6a>¶
　　小指内側之端也足之三陽頭外足者謂足陽明¶
　　胃經從頭目下循頰頸乳中下行腹外股膝跗之¶
　　前行至足二指之端也足少陽膽經從頭目外眥¶
　　循行繞耳顱巔下行脇跨膝跗之中行至足四指¶
　　外側之端也足太陽膀胱經從頭目内眥循行額¶
　　巔項背外行臀膕腨踝之後行至足小指外側之¶
　　端也足之三陰足内走者謂足厥陰肝經從足大¶
　　指外側之端循行前行上内踝上膕腨膝之中行¶
<pb:KR3e0090_WYG_061-6b>¶
　　内行陰器腹脇之外行上至乳下也足太陰脾經¶
　　從足大指内側之端循行内踝膝裏股内之中行上¶
　　行腹中至季脇也足少陰腎經從足心循行内踝¶
　　足跟内循之後行上腹内至胸也諸陽行外諸陰¶
　　行裏四肢背腹皆如此也¶
<pb:KR3e0090_WYG_061-7a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-7b>¶
　頭前正面歌¶
頭督唇任五中行眥傍足太顴手陽側上足少繞耳手¶
鼻傍手明唇足方¶
　(註/)頭之正面分五行(音/杭)其中行上嘴唇以上屬督衇¶
　　下嘴唇以下屬任衇此為中行也其第二行目内¶
　　眥旁上屬足太陽經鼻旁下屬手陽明經此為第¶
　　二行也其第四行面顴骨外旁屬手太陽經頭側¶
　　上屬足少陽經繞耳前後屬手少陽經此為第四¶
<pb:KR3e0090_WYG_061-8a>¶
　　行也其第三行唇旁屬足陽明經為第三行也¶
<pb:KR3e0090_WYG_061-9a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-9b>¶
　頭後項頸歌¶
頭後七行督中行惟二足太足少陽頸前任中二足明¶
三手四行手太陽五足少陽六是手七足太陽督中行¶
　(註/)頭後項頸分七行其中行屬督衇惟兩旁第二行¶
　　屬足太陽經其餘第三行四行五行皆屬足少陽¶
　　經頸前中行屬任衇二行屬足陽明經三行屬手¶
　　陽明經四行屬手太陽經五行屬足少陽經六行¶
　　屬手少陽經七行屬足太陽經項後中行屬督衇¶
<pb:KR3e0090_WYG_061-10a>¶
　　經也¶
<pb:KR3e0090_WYG_061-11a>¶
¶
<pb:KR3e0090_WYG_061-12a>¶
　胸腹脊背歌¶
胸腹二行足少陰三足陽明四太陰五足厥陰六少陽¶
脊背二三足太陽¶
　(註/)胸腹之中行屬任衇兩旁第二行屬足少陰腎經¶
　　第三行屬足陽明胃經第四行屬足太陰脾經乳¶
　　下脇上第五行屬足厥陰肝經脇後第六行屬足¶
　　少陽膽經脊外兩旁二行三行俱屬足太陽膀胱¶
　　經脊之中行屬督衇經¶
<pb:KR3e0090_WYG_061-13a>¶
¶
<pb:KR3e0090_WYG_061-14a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-14b>¶
　手髆臂外内歌¶
手髆臂外上手明中手少陽下太陽手髆臂内上中下¶
手太厥少分三行¶
　(註/)手髆臂之外靣係手三陽經部位也上行屬手陽¶
　　明經中行屬手少陽經下行屬手太陽經手髆臂¶
　　之内靣係手三陰經部位也上行屬手太陰經中¶
　　行屬手厥陰經下行屬手少陰經¶
<pb:KR3e0090_WYG_061-15a>¶
¶
<pb:KR3e0090_WYG_061-16a>¶
　足膝外内歌¶
足膝外前足陽明中行少陽後太陽足膝之内前中後¶
足厥太少分三行¶
　(註/)足膝之外面係足三陽經部位也前行屬足陽明¶
　　經中行屬足少陽經後行屬足太陽經足膝之内¶
　　面係足三陰經部位也足大指外側之前行股内¶
　　之中行屬足厥陰經内側之中行股内之前行屬¶
　　足太陰經足心繞踝之後行屬足少陰經¶
<pb:KR3e0090_WYG_061-17a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-17b>¶
　肺經歌¶
太陰肺經起乳上系横出腋臑中廉達肘循臂入寸口¶
上魚大指内側邊¶
　(註/)手太陰肺經起於乳上三肋端去中行旁開六寸¶
　　腋前外灣而至臑間由臑中廉達肘内循臂裏過¶
　　前廉入寸口上魚際終於手大指内側去爪甲角¶
　　如韭葉¶
<pb:KR3e0090_WYG_061-18a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-18b>¶
　大腸經歌¶
陽明之衇手大腸次指内側起商陽循手臂外過肘臑¶
達肩入缺上頸旁貫頰下齒出人中上俠鼻孔終迎香¶
　(註/)手陽明大腸經起於手大指之次指内側去爪甲¶
　　角如韭葉許循大指次指之岐骨行臂外前廉過¶
　　肘外自臑達肩行缺盆直上頭頸之側環出人中¶
　　之左右以俠鼻孔兩旁迎香穴而終焉¶
<pb:KR3e0090_WYG_061-19a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-19b>¶
　胃經歌¶
陽明胃起目下胞從鼻入齒還承漿頤後頰裏上耳前¶
額顱下循兩頸旁從缺盆口下乳中循腹腿班腿面行¶
外抵膝臏走足跗至足中指外側當¶
　(註/)足陽明胃經起於目下鼻旁下夾口吻繞腮上行¶
　　耳前至額角下行頸側夾結喉至肩上横骨陷中¶
　　下行當乳之中去中行旁開四寸從乳頂下行至¶
　　臍旁去中行旁開三寸從臍旁下行至腿之合縫¶
<pb:KR3e0090_WYG_061-20a>¶
　　去中行旁開二寸從合縫斜行向外直下膝外前¶
　　廉至臁骨倒上復轉注而下行至足中指之端去¶
　　爪甲角如韭葉而止¶
<pb:KR3e0090_WYG_061-21a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-21b>¶
　脾經歌¶
太陰脾起足大指上循内側白肉際核骨之後内踝前¶
上臑循行脛膝裏股内前廉入腹中斜行九肋季脇止¶
　(註/)足太陰脾經起於足大指端内側去爪甲角韭葉¶
　　許由内側白肉際核骨之後過内踝之前自裏中¶
　　廉上膝由大腿内廉入腹裏上至乳上旁開四寸¶
　　五分至胸中行旁開六寸許是其部也向外行至¶
　　九肋間季脇之端而終¶
<pb:KR3e0090_WYG_061-22a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-22b>¶
　心經歌¶
少陰心經腋筋間臑後肘臂内後廉由内後廉至銳骨¶
小指内側爪甲端¶
　(註/)手少隂心經起於臂内腋下筋間循臂臑之外後¶
　　廉至肘内廉循臂内後廉下抵掌後銳骨之中行¶
　　於手小指内側去爪甲角如韭葉許而終¶
<pb:KR3e0090_WYG_061-23a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-23b>¶
　小腸經歌¶
太陽小腸小指端循手外廉踝骨前從手踝骨出肘外¶
上循臑外出後廉上過肩解繞肩胛交肩貫頸曲頰邊¶
面鳩骨下陷中取耳中珠子經穴全¶
　(註/)手太陽小腸經起於手小指外側之端去爪甲角¶
　　如韭葉許由手外側至手踝骨之前行肘外後廉¶
　　上循臑外過肩後廉而上行肩自肩貫頸過曲頰¶
　　斜上顴骨至耳前而終¶
<pb:KR3e0090_WYG_061-24a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-24b>¶
　膀胱經歌¶
太陽膀胱起内眥上額交巔耳後尋下項循肩肩膊内¶
俠脊抵腰下貫臀貫臀斜入委中穴與支下合膕中存¶
貫腨内出外踝後小指外側終至陰¶
　(註/)足太陽膀胱經起於目内眥上額交巔從巔至耳¶
　　上角後行下項循肩髆内有二道一道俠脊旁開¶
　　寸半抵腰中腰中有四空從腰中下貫臀入膕中¶
　　一道又從膊内左右分下貫胛俠脊内旁開三寸¶
<pb:KR3e0090_WYG_061-25a>¶
　　下過髀樞循髀外後廉下合膕中以下貫腨内出¶
　　外踝之後循京骨至小指外側端去爪甲角如韭¶
　　葉許至陰穴而終¶
<pb:KR3e0090_WYG_061-26a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-26b>¶
　腎經歌¶
少陰腎經起足心上内踝骨足後跟上腨出膕入股内¶
行至胸中部位分¶
　(註/)足少陰腎經起於足心陷中循内踝入足後跟中¶
　　行内踝之上上腨分中出膕内廉後股内上行至¶
　　合縫自合縫上行去腹中行旁開一寸至臍從臍¶
　　旁上行復上去中行旁開一寸五分從腹上行至¶
　　胸中旁開二寸而終¶
<pb:KR3e0090_WYG_061-27a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-27b>¶
　心包絡經歌¶
厥隂心包腋下起腋下乳外臑内行入肘下行兩筋間¶
入掌中指之端止¶
　(註/)手厥陰心包絡經起於腋下三寸乳外側一寸許¶
　　從腋下向外上轉循臂内入肘内下行兩筋之間¶
　　入掌中循中指出其端而終¶
<pb:KR3e0090_WYG_061-28a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-28b>¶
　三焦經歌¶
少陽三焦四指端手腕臂外兩骨間貫肘上肩項耳後¶
上繞耳前動衇間¶
　(註/)手少陽三焦經起於手小指次指之外側去爪甲¶
　　角如韭葉許由小指次指岐骨之間上行手腕臂¶
　　外兩骨中間貫肘上肩由肩上項至耳後上繞耳¶
　　上角下循耳前動衇而終¶
<pb:KR3e0090_WYG_061-29a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-29b>¶
　膽經歌¶
少陽膽經起外眥繞耳前後上額顱巔後頸肩腋季脇¶
跨膝踝跗小指出¶
　(註/)足少陽膽經起於目外眥斜貫耳前循行耳後上¶
　　抵額顱至巔後行頸側過肩下腋走身側之季脇¶
　　下腿跨行膝之外至外踝之前内行足跗至足小¶
　　指次指之外側去爪甲角如韭葉許而終¶
<pb:KR3e0090_WYG_061-30a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-30b>¶
　肝經歌¶
厥陰肝經起聚毛循行足跗内踝間上膕環陰器季脇¶
上行乳下二肋端¶
　(註/)足厥陰肝經起於足大指後去爪甲韭葉聚毛處¶
　　循行足跗上面走内踝上行膕腨過膝直上環陰¶
　　器向外灣行至季肋内斜上行直乳下二肋端而¶
　　終¶
<pb:KR3e0090_WYG_061-31a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-31b>¶
　任衇歌¶
任衇起於兩陰中上行毛際腹中行頸下結喉中央上¶
唇棱下陷承漿名¶
　(註/)任衇起於前陰後陰之中間前行横骨上行毛際¶
　　由毛際直上腹之中行上行頸下結喉上之中央¶
　　由結喉上行至下唇棱下陷中而終¶
<pb:KR3e0090_WYG_061-32a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-32b>¶
　督衇歌¶
督衇起於尻骨端後行脊背腰腦巔前行鼻柱皆中道¶
脣内齒上齦縫間¶
　(註/)督衇起於尻骨之端由尻骨後行脊背之中行上¶
　　行至巔頂之中前行至鼻下人中至脣内門牙之¶
　　中縫而終¶
<pb:KR3e0090_WYG_061-33a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-33b>¶
　衇訣¶
　衇部位歌¶
衇為血衇百骸通大會之地寸口宗掌後髙骨名闗上¶
闗之前後寸尺名¶
　(註/)衇者血之腑也周身血衇運行貫通十二經中皆¶
　　有動衇獨取寸口者盖以其經每至寅時各經之¶
　　氣皆上朝而大會於肺故曰寸口宗也掌後有髙¶
　　骨隆起界於尺衇寸衇之間名曰闗部闗前之位¶
<pb:KR3e0090_WYG_061-34a>¶
　　其名曰寸闗後之位其名曰尺尺寸者謂從闗上¶
　　至魚際長一寸從闗下至尺澤長一尺故名之也¶
　衇分主歌¶
上焦候寸下焦尺中焦之候屬兩闗包絡與心左寸應¶
膽與肝家在左闗膀胱小腸腎左尺胸中及肺右寸間¶
胃與脾衇右闗取大腸並腎右尺班¶
　(註/)兩寸之衇主候上焦胸中兩闗之衇主候中焦膈¶
　　中兩尺之衇主候下焦腹中左寸之衇浮候包絡¶
<pb:KR3e0090_WYG_061-34b>¶
　　沉以候心左闗之衇浮以候膽沉以候肝左尺之¶
　　衇浮候膀胱小腸沉以候腎右寸之衇浮候胸中¶
　　沉以候肺右闗之衇浮以候胃沉以候脾右尺之¶
　　衇浮候大腸沉亦候腎此遵内經分配三部診衇¶
　　法也偽訣以大腸小腸配寸三焦命門配尺包絡¶
　　竟置不問悉屬不經滑夀以左尺候小腸膀胱右¶
　　尺候大腸千古隻眼也當從之¶
　浮沉衇歌¶
<pb:KR3e0090_WYG_061-35a>¶
浮沉從肉上下行皮浮屬肺血心經筋沉屬肝骨沉腎¶
肌肉為脾候在中¶
　(註/)衇從肉上行者謂之浮衇從肉下行者謂之沉然¶
　　心肺俱浮於皮毛取之而得者肺之浮也於血衇¶
　　取之而得者心之浮也故曰皮浮屬肺血心經也¶
　　肝腎俱沉以筋平取之而得者肝之沉也至骨取¶
　　之而得者腎之沉也故曰筋沉屬肝骨沉腎也肌¶
　　肉在浮沉之間屬脾其候在中故曰候在中也凡¶
<pb:KR3e0090_WYG_061-35b>¶
　　衇以部位而得名者皆統於浮沉故以浮沉為提¶
　　綱以統濡弱芤伏牢革虛實㣲散諸衇也¶
　濡弱芤伏牢革諸衇歌¶
浮沉無力曰濡弱中取無力芤衇看沉極筋骨為伏衇¶
浮沉極力革牢叅¶
　(註/)浮而無力謂之濡衇沉而無力謂之弱衇浮沉有¶
　　力中取無力狀如葱管謂之芤衇沉極推至筋骨¶
　　按之而始得者謂之伏衇浮而極有力者謂之革¶
<pb:KR3e0090_WYG_061-36a>¶
　　衇沉而極有力者謂之牢衇¶
　虛實微散諸衇歌¶
三部有力曰實衇三部無力虛衇稱三部無力而且小¶
似有如無微衇名三部無力而且大渙漫不收散衇形¶
　(註/)浮中沉三部俱有力謂之實衇浮中沉三部俱無¶
　　力謂之虚衇浮中沉三部無力按之且小似有似¶
　　無謂之微衇浮中沉三部無力按之且大渙漫不¶
　　收謂之散衇¶
<pb:KR3e0090_WYG_061-36b>¶
　遲數緩疾結促代諸衇歌¶
三至為遲六至數四至為緩七至疾緩止為結數止促¶
動止難還代衇識¶
　(註/)一呼一吸謂之一息一息三至謂之遲衇一息四¶
　　至謂之緩衇一息六至謂之數衇一息七至謂之¶
　　疾衇緩衇動時一止謂之結衇數衇動時一止謂¶
　　之促衇結促之衇動而中止不能自還謂之代衇¶
　　凡衇以至數而得名者皆統於遲數故以遲數為¶
<pb:KR3e0090_WYG_061-37a>¶
　　提綱以統緩疾結促代五衇也¶
　滑濇弦緊洪細大長短動諸衇歌¶
滑衇如珠溜不定濇衇滯澁徃來艱弦衇端直細且勁¶
緊比弦粗勁且彈来盛去衰洪衇是細則如絲大豁然¶
長衇迢迢短縮縮如豆摇摇作動看¶
　(註/)形狀如珠滑溜不定謂之滑衇徃来滯澁進退維¶
　　艱謂之濇衇狀如弓弦細而端直按之且勁謂之¶
　　弦衇較弦則粗按之勁左右彈者謂之緊衇上來¶
<pb:KR3e0090_WYG_061-37b>¶
　　應指而盛下去減力而衰謂之洪衇衇形軟直如¶
　　絲者謂之細衇衇形粗大豁然者謂之大衇來去¶
　　迢迢而長謂之長衇來去縮縮而短謂之短衇其¶
　　形如豆約約動摇不移者謂之動衇凡衇以形狀¶
　　而得名者皆統於滑濇故以滑濇為提綱以統弦¶
　　緊洪細大長短動八衇也¶
　癰見疽衇疽見癰衇歌¶
癰衇衇宜洪大數若逢牢短化膿難疽衇最宜沉與弱¶
<pb:KR3e0090_WYG_061-38a>¶
浮大且散命歸泉¶
　(註/)癰乃陽毒應見陽衇若洪大而數則毒易潰若見¶
　　牢短之衇則為陰凝氣少故曰化膿難也疽乃陰¶
　　毒衇應見沉與弱是為順衇若見浮大而散則為¶
　　陽脫氣敗故曰命歸泉也¶
　癰疽伏衇歌¶
癰疽伏衇理當明毒閉於經六衇停審證無凶宜穿發¶
氣通衇道自然行¶
<pb:KR3e0090_WYG_061-38b>¶
　　癰疽二證有見伏衇者皆由於毒氣閉塞經絡營¶
　　衞壅滯之故以致六衇停止沉伏不見也若審其¶
　　證無凶象非死衇也治之惟宜穿通經絡宣發營¶
　　衞使氣得通而衇道自然行矣¶
　腫瘍潰瘍浮衇¶
腫瘍浮衇恐多虛或有風寒在表居潰後衇浮氣外瀉¶
頻加補劑始相宜¶
　(註/)腫瘍衇浮者非氣血不足即為風寒在表須詳證¶
<pb:KR3e0090_WYG_061-39a>¶
　　施治潰瘍衇浮者乃氣從外瀉須補劑調養始為¶
　　合法¶
　腫瘍潰瘍沉遲衇歌¶
腫瘍沉衇多毒閉潰後多毒在内存無力須詳毒内陷¶
遲寒數熱更當分¶
　(註/)腫瘍不當衇沉而衇沉者乃毒閉使然也潰後而¶
　　沉者是毒尚存於内也若沉而無力恐内虛毒陷¶
　　當詳審之沉而遲則為兼寒沉而數則為兼熱更¶
<pb:KR3e0090_WYG_061-39b>¶
　　當分别¶
　腫瘍潰瘍數衇歌¶
腫瘍數衇宜熱毒數且兼洪欲作膿潰後洪大為病進¶
膿出洪數治無功¶
　(註/)腫瘍衇數作膿兼洪皆正應之衇也若潰後洪大¶
　　膿出數洪者皆為邪盛正虛病衇相反其病日進¶
　　治亦無功¶
　腫瘍潰瘍滑衇歌¶
<pb:KR3e0090_WYG_061-40a>¶
腫瘍滑衇尚為順初起有痰治痰宜潰後痰多恐氣乏¶
喘生毒陷死之機¶
　(註/)滑主流通腫瘍初起衇滑無痰尚為順衇若有痰¶
　　則當以治痰為急恐潰後痰多氣乏必致喘生毒¶
　　陷而死也¶
　腫瘍潰瘍濇衇歌¶
腫瘍濇衇屬毒滯有力為實無力虛潰後衇濇為傷血¶
急補氣血莫遲疑¶
<pb:KR3e0090_WYG_061-40b>¶
　(註/)濇主滯澁腫瘍初起衇濇者乃氣血為毒滯之徵¶
　　若按之有力毒滯為實按之無力正損為虛不可¶
　　不辨若潰後衇濇為傷血不足之象急當大補氣¶
　　血莫遲疑也¶
　腫瘍潰瘍虛實衇歌¶
腫瘍衇虛宜内托潰後内虛大補寜腫瘍衇實宜消散¶
潰後如實毒未清¶
　(註/)腫瘍未潰衇虛者不須攻毒惟宜内托已潰衇應¶
<pb:KR3e0090_WYG_061-41a>¶
　　虛者急當以大補收功如腫瘍未潰衇實者當消¶
　　毒散毒已潰衇實者乃毒氣猶未清也¶
　腫瘍潰瘍長衇歌¶
腫瘍長衇為有餘消散之方任所施潰後得之為氣治¶
條然和暢不須醫¶
　(註/)腫瘍見衇長者乃氣血有餘消散之方任意施治¶
　　潰後衇長者乃氣之暢也故曰氣治不待醫藥自¶
　　能愈也¶
<pb:KR3e0090_WYG_061-41b>¶
　腫瘍潰瘍短衇歌¶
腫瘍短衇元氣虛大加補劑始相宜潰後衇短為虛甚¶
補之仍短决死期¶
　(註/)腫瘍衇短者元氣虛也非大加補益之劑不可潰¶
　　後衇短者虛之甚也若補之而衇仍短者則為敗¶
　　證其死必矣¶
　腫瘍潰瘍洪衇歌¶
腫瘍洪衇陽熱盛宣熱攻毒必有功潰後洪衇毒留内¶
<pb:KR3e0090_WYG_061-42a>¶
治之不退自然凶¶
　(註/)腫瘍未潰衇洪者熱盛也宣熱攻毒之法可施若¶
　　潰後衇洪者邪盛也服藥而衇洪不退者為正虛¶
　　邪盛其凶不免¶
　腫瘍潰瘍微衇歌¶
腫瘍微衇為虛候内托受補始能痊潰後見此雖為順¶
微細無神作逆觀¶
　(註/)腫瘍衇微者乃虛候也當以内托補劑為主受補¶
<pb:KR3e0090_WYG_061-42b>¶
　　者方能痊可若潰後衇微雖為順候設按之微細¶
　　無神則根本已虧亦當作逆證觀也¶
　腫瘍潰瘍動緊衇歌¶
腫瘍將發衇動緊乃因毒氣外搏經潰後見之毒内搏¶
此為殘賊證不輕¶
　(註/)腫瘍見動衇緊衇者乃毒氣外搏於經之象也若¶
　　潰後見動緊之衇則為毒氣内搏於臟腑之象盖¶
　　動緊乃殘賊之衇潰後不宜見之故曰證不輕也¶
<pb:KR3e0090_WYG_061-43a>¶
　腫瘍潰瘍緩衇歌¶
腫瘍衇緩何須藥和緩從容最吉祥潰後見之為胃好¶
便和飲食自然康¶
　(註/)腫瘍衇緩乃氣血和平不待服藥自然安愈之吉¶
　　兆也潰後見之則為胃和飲食自甘二便自調其¶
　　證自然康寜也¶
　腫瘍潰瘍芤弦衇歌¶
腫瘍芤衇血原虛潰後見芤理所宜腫瘍弦衇邪作痛¶
<pb:KR3e0090_WYG_061-43b>¶
潰後而弦邪病脾¶
　(註/)腫瘍未潰衇芤者其血必素虛也潰後見芤乃去¶
　　血之後亦理之所宜也腫瘍衇弦者乃毒攻作痛¶
　　之象蓋弦主痛也若潰後衇弦者則為肝邪侮脾¶
　　蓋弦乃肝衇也¶
　腫瘍潰瘍牢衇歌¶
腫瘍牢衇為邪固未作膿時衇見牢已潰見牢邪難已¶
結核瘰癧不能消¶
<pb:KR3e0090_WYG_061-44a>¶
　(註/)腫瘍衇牢未作膿時見之主毒邪牢固難消潰後¶
　　見之邪亦難已若一切結核瘰癧見此牢衇皆主¶
　　牢固不能消之候也¶
　腫瘍潰瘍濡弱衇歌¶
腫瘍濡弱衇不足扶虛托裏始能痊潰後雖為衇病應¶
但無虛候始得安¶
　(註/)腫瘍衇見濡弱不足者必用扶元托裏之劑始能¶
　　痊也潰後衇見濡弱雖為衇病相應但無虛證始¶
<pb:KR3e0090_WYG_061-44b>¶
　　得安全若精神疲&KR0629;飲食不思亦危候也¶
　腫瘍潰瘍散衇歌¶
腫瘍散衇最可愁毒盛氣散不能收潰後見斯亦為逆¶
急投補固或無憂¶
　(註/)腫瘍最忌散衇蓋散衇為毒盛氣散不能收功之¶
　　證潰後見之亦主逆也急投補虛收固之劑或有¶
　　生者¶
　腫瘍潰瘍大細衇歌¶
<pb:KR3e0090_WYG_061-45a>¶
腫瘍衇大為順候潰後衇大不相宜腫瘍潰後衇細小¶
總主癰疽氣血虛¶
　(註/)腫瘍衇大為正實毒必易出為順候也潰後衇大¶
　　為病進其毒難化為不宜也腫瘍潰瘍衇見細小¶
　　者總屬氣血兩虛惟宜大補為主¶
　腫瘍潰瘍促衇歌¶
促衇無分腫潰瘍總為陽結不宜常漸退毒散猶可愈¶
常進不退必然亡¶
<pb:KR3e0090_WYG_061-45b>¶
　(註/)腫瘍潰瘍衇見促者皆為陽結但宜暫而不宜常¶
　　也如促衇漸漸而退則毒亦漸漸而散猶或可愈¶
　　若常進不退其亡必矣¶
　腫瘍潰瘍結代衇歌¶
腫瘍結衇為陰結急宜温解始能康潰後見結陰虚歇¶
如代之歇定然亡¶
　(註/)腫瘍結衇者乃陰結也急用温散解毒之劑始可¶
　　獲效若潰後見結衇則為陰虛之歇止尚不主死¶
<pb:KR3e0090_WYG_061-46a>¶
　　若如代衇之歇動而中止不能自還則為真臟之¶
　　衇見定主亡也¶
　十二經氣血多少歌¶
多氣多血惟陽明少氣太陽厥隂經二少太隂常少血¶
血虧行氣補其榮氣少破血宜補氣氣血兩充功易成¶
厥隂少陽多相火若發癰疽最難平¶
　(註/)人之十二經有氣血多少之分多則易愈少則難¶
　　痊瘍醫明此臨證可豫知癰疽瘡瘍之始終難易¶
<pb:KR3e0090_WYG_061-46b>¶
　　而用藥消補之法始當也如手陽明大腸足陽明¶
　　胃此二經常多氣多血手太陽小腸足太陽膀胱¶
　　手厥隂包絡足厥隂肝此四經常多血少氣手少¶
　　陽三焦足少陽膽手少隂心足少隂腎手太隂肺¶
　　足太隂脾此六經常多氣少血大法血多者則破¶
　　其血氣多者則行其氣氣少者難於起發宜托補¶
　　之血少者難於收斂宜滋養之氣血兩充則易於¶
　　起發易於收斂惟手足厥隂少陽四經倍多相火¶
<pb:KR3e0090_WYG_061-47a>¶
　　此四經若發癰疽肌肉難長瘡口難合倘過用驅¶
　　毒峻利之藥以伐其氣以消其血必難收功故明¶
　　其經之氣血多少則用藥不致有妄汗妄下之弊¶
　　矣¶
<pb:KR3e0090_WYG_061-48a>¶
　癰疽總論歌¶
癰疽原是火毒生經絡阻隔氣血凝外因六滛八風感¶
内因六慾共七情飲食起居不内外負挑跌撲損身形¶
膏粱之變營衞過藜藿之虧氣血窮疽由筋骨陰分發¶
肉衇陽分發曰癰瘍起皮裏肉之外瘡發皮膚癤通名¶
陽盛焮腫赤痛易陰盛色黯陷不疼半陰半陽不髙腫¶
微痛微焮不甚紅五善為順七惡逆見三見四死生明¶
臨證色衇須詳察取法温涼補汗攻善治傷寒雜證易¶
<pb:KR3e0090_WYG_061-48b>¶
能療癰疽腫毒精¶
　(註/)經云諸痛癢瘡瘍皆屬心火故曰癰疽原是火毒¶
　　生也癰疽皆因榮衞不足氣血凝結經絡阻隔而¶
　　生故曰經絡阻隔氣血凝也其因有三外因内因¶
　　不内外因也外因者由於春之風夏之熱暑長夏¶
　　之濕秋之燥冬之寒也當其時而至則為正氣非¶
　　其時而至或過盛則為滛邪凡此六滛為病皆屬¶
　　外因亦有因於八風相感如冬至日正北大剛風¶
<pb:KR3e0090_WYG_061-49a>¶
　　立春日東北凶風春分日正東嬰兒風立夏日東¶
　　南弱風夏至日正南大弱風立秋日西南謀風秋¶
　　分日正西剛風立冬日西北折風應時而至主生¶
　　養萬物不應時而至主殺害萬物若人感受内生¶
　　重病外生癰腫凡此八風為病亦屬外因故曰外¶
　　因六滛八風感也内因者起於耳聽滛聲眼觀邪¶
　　色鼻聞過臭舌貪滋味心思過度意念妄生皆損¶
　　人神氣凡此六慾為病皆屬内因又有喜過傷心¶
<pb:KR3e0090_WYG_061-49b>¶
　　怒過傷肝思過傷脾悲過傷肺恐過傷腎憂久則¶
　　氣結卒驚則氣縮凡此七情為病亦屬内因故曰¶
　　内因六慾共七情也不内外因者由於飲食不節¶
　　起居不慎過飲醇酒則生火消灼陰液過飲茶水¶
　　則生濕停飲過食五辛則損氣血傷饑失飽則傷¶
　　脾胃凡此皆飲食之致病也晝日過勞挑輕負重¶
　　跌撲㨛墜等類損其身形夜不静息強力入房勞¶
　　傷精氣凡此皆起居之致病也其起於膏粱厚味¶
<pb:KR3e0090_WYG_061-50a>¶
　　者多令人榮衞不從火毒内結起於藜藿薄食者¶
　　多令人胃氣不充氣血虧少凡此亦屬不内外因¶
　　也人之身體計有五層皮衇肉筋骨也發於筋骨¶
　　間者名疽屬陰發於肉衇之間者名癰屬陽發於¶
　　皮裏肉外者名曰瘍毒只發於皮膚之上者名曰¶
　　瘡癤凡癰疽陽盛者初起焮腫色赤疼痛則易潰¶
　　易(僉/)順而易治以其為陽證也陰盛者初起色黯¶
　　不紅塌陷不腫木硬不疼則難潰難斂逆而難治¶
<pb:KR3e0090_WYG_061-50b>¶
　　以其為陰證也半陰半陽者漫腫不髙微痛不甚¶
　　微焮不熱色不甚紅此證屬險若能隨證施治不¶
　　失其宜則轉險為順否則逆矣五善者五善之證¶
　　也諸瘡見之為順則易治七惡者七惡之證也諸¶
　　瘡見之為逆則難治凡患癰疽者五善為順七惡¶
　　為逆見三善者則必生見四惡者則必死也醫者¶
　　於臨證之時須詳察色衇宜温者温之宜涼者涼¶
　　之宜補者補之宜汗者汗之宜攻者攻之庶有濟¶
<pb:KR3e0090_WYG_061-51a>¶
　　也然外證癰疽猶如内證傷寒善治傷寒則雜病¶
　　無不易治能療癰疽則諸瘡無不精妙蓋以能辨¶
　　表裏陰陽虚實寒熱也¶
　癰疽陽證歌¶
陽證初起焮赤痛根束盤淸腫如弓七日或疼時或止¶
二七瘡内漸生膿痛隨膿減精神爽腐脫生新氣血充¶
嫩肉如珠顔色美更兼鮮潤若榴紅自然七惡全無犯¶
應當五善喜俱逢須知此屬純陽證醫藥調和自有功¶
<pb:KR3e0090_WYG_061-51b>¶
　(註/)凡癰疽初起焮熱赤痛根束者暈不散也盤淸者¶
　　不漫腫也腫如弓者髙腫也此皆屬陽之證故潰¶
　　膿脫腐生新收口俱見易也¶
　癰疽陰證歌¶
陰證初起如粟大不紅不腫疙&KR1792;僵木硬不痛不焮熱¶
瘡根平大黯無光七朝之後不潰腐陷軟無膿結空倉¶
瘡上生衣如脫甲孔中結子似含芳紫黒膿稀多臭穢¶
若見七惡定知亡須知此屬純陰證雖有岐黄命不長¶
<pb:KR3e0090_WYG_061-52a>¶
　(註/)凡癰疽初起如粟米大之疙&KR1792;不紅不腫不焮熱¶
　　木硬不痛瘡根散漫色黯無光者此皆屬陰之證¶
　　故不潰腐空倉無膿生衣如甲葉不脫孔中結子¶
　　如花含子紫黒膿淸臭穢俱見難愈也¶
　癰疽半陰半陽歌¶
陰陽相半屬險證陽吉陰凶生死昭似陽微痛微焮腫¶
如陰半硬半腫髙腫而不潰因脾弱潰而不斂為膿饒¶
五善之證雖兼有七惡之證不全逃若能飲食知味美¶
<pb:KR3e0090_WYG_061-52b>¶
二便調和尚可療按法施治應手效陽長陰消自可調¶
　(註/)凡癰疽似陽不甚焮熱腫痛似陰不甚木硬平陷¶
　　此屬半陰半陽之險證若漸生善證則生漸生惡¶
　　證則死也¶
　癰疽五善歌¶
心善精神爽言淸舌潤鮮不躁不煩渇寤寐兩安然肝¶
善身輕便不怒不驚煩指甲紅潤色溲和便不難脾善¶
唇滋潤知味喜加餐膿黄稠不穢大便不稀乾肺善聲¶
<pb:KR3e0090_WYG_061-53a>¶
音響不喘無𠻳痰皮膚光潤澤呼吸氣息安腎善不午¶
熱口和齒不乾小水淸且白夜卧静如山¶
　(註/)寤寐者醒與睡也不怒不驚者不自怒驚也溲者¶
　　小水也便者大便也不午熱者不午後發熱也¶
　癰疽七惡歌¶
一惡神昏憒心煩舌燥乾瘡色多紫黒言語自呢喃二¶
惡身筋強目睛正視難瘡頭流血水驚悸是傷肝三惡¶
形消瘦瘡形陷又堅膿淸多臭穢不食脾敗難四惡皮¶
<pb:KR3e0090_WYG_061-53b>¶
膚槁痰多韻不圓喘生鼻搧動肺絶必歸泉五惡時引¶
飲咽喉若燎烟腎亡容慘黒囊縮死之原六惡身浮腫¶
腸鳴嘔&KR3101;繁大腸多滑泄臟腑敗之端七惡瘡倒陷如¶
剝鱔一般時時流汚水四肢厥逆寒¶
　(註/)呢喃言語不淸也驚悸心驚跳也消瘦肌肉消瘦¶
　　也皮膚槁乾槁也韻不圓不響亮也鼻搧動鼻孔¶
　　搧動也咽喉若燎烟乾熱嗆痛也容慘不樂也囊¶
　　縮外腎縮也嘔&KR3101;嘔而作格逆也如剝鱔瘡面無¶
<pb:KR3e0090_WYG_061-54a>¶
　　皮似剝皮鱔魚之狀也¶
　癰疽順證歌¶
順證初起小漸大憎寒壯熱漸焮疼氣盛頂尖髙腫起¶
血風根脚收束紅陽證二七膿熟潰陰證廿一膿始成¶
已潰醃氣無滃氣腐脫新生飲食增瘡形雖大終無害¶
老少壯弱俱成功¶
　(註/)癰疽初起從小而大漸漸憎寒壯熱漸漸疼痛焮¶
　　赤氣盛者頂尖髙腫而起血盛者則根脚收束而¶
<pb:KR3e0090_WYG_061-54b>¶
　　紅此順證也陽證則十四日而膿卽熟者陽性速¶
　　也陰證必待廿一日而膿始成者陰性遲也已潰¶
　　膿有醃氣而無滃氣者則腐肉易脫新肉易生飲¶
　　食自增瘡形雖大終無害也醃氣卽俗呼哈拉氣¶
　　也¶
　癰疽逆證歌¶
逆證黍米不知疼漫腫不熱頂塌平未老白頭堅且硬¶
舌乾煩燥不生膿肉腫瘡陷豬肝紫遺尿直視幷撮空¶
<pb:KR3e0090_WYG_061-55a>¶
眼神透露精神短身縮循衣唇吻靑面若塗脂皮枯槁¶
唇白腹脹定難生已潰内堅皮破爛腐後心煩膿水淸¶
新肉不生多臭穢頭低項輭憔悴容陽病指甲靑必絶¶
陰病顴紅命必終鼻生烟煤譫妄語新肉板片瀉直傾¶
面色土黄耳枯黒人中抽縮溝坦平口張氣出無回返¶
鼻孔相搧隨息行汗出如珠不易散血水如肺痰膠凝¶
肉綻爛斑神離亂滿面黒氣慘天庭綿潰内似葡萄篏¶
眼眶迷漫黒氣濃以上無論腫與潰但逢此證悉屬凶¶
<pb:KR3e0090_WYG_061-55b>¶
　(註/)癰疽初起形如黍米不知疼痛漫腫不熱頂見平¶
　　塌未潰白頭按之堅硬舌乾煩躁此等逆證决不¶
　　化膿肉腫瘡不腫而陷其色如豬肝之紫者是毒¶
　　邪已深也若更見遺尿直視神露神短撮空循衣¶
　　唇吻靑面若塗脂皮膚枯槁唇白腹脹種種惡候¶
　　斷無生理已潰後内堅皮爛腐後心煩膿水淸稀¶
　　新肉不生臭穢難近頭低項輭形容憔悴陽病指¶
　　甲靑色陰病兩顴紅赤以至眼眶迷漫黒氣濃等¶
<pb:KR3e0090_WYG_061-56a>¶
　　證無論毒之腫潰但逢此數者皆為凶證難治也¶
　癰疽辨腫歌¶
虛漫實髙火焮紅寒腫木硬紫黯青濕深肉綿淺起皰¶
風腫宣浮微熱疼痰腫硬綿不紅熱鬱結更硬若岩棱¶
氣腫皮緊而内輭喜消怒長無熱紅瘀血跌撲暴腫熱¶
產後閃挫久瘀經木硬不熱微紅色將潰色紫已成膿¶
　(註/)人之氣血周流不息稍有壅滯即作腫矣然腫有¶
　　虛腫實腫寒腫濕腫風腫痰腫有鬱結傷肝作腫¶
<pb:KR3e0090_WYG_061-56b>¶
　　有氣腫有跌撲瘀血作腫有產後與閃挫瘀血作¶
　　腫諸腫形勢各異如虛者漫腫實者髙腫火腫者¶
　　色紅皮光焮熱殭硬寒腫者其勢木硬色紫黯靑¶
　　濕腫者皮肉重墜深則按之如爛棉淺則起光亮¶
　　水皰破流黄水風腫者皮膚拘皺不紅其勢宣浮¶
　　微熱微疼痰腫者輭如綿硬如饅不紅不熱鬱結¶
　　傷肝作腫者不紅不熱堅硬如石棱角狀如岩凸¶
　　氣腫者以手按之皮緊而内輭遇喜則消遇怒則¶
<pb:KR3e0090_WYG_061-57a>¶
　　長無紅無熱皮色如常跌仆瘀血作腫者暴腫大¶
　　熱胖脹不紅產後與閃挫瘀血作腫者瘀血久滯¶
　　於經絡忽發則木硬不熱微紅若膿已成而將潰¶
　　者其色必紫諸腫形狀如此不可一㮣而論也¶
　癰疽辨痛歌¶
輕痛肌肉皮膚淺重痛身在骨筋間虛痛饑甚不脹閉¶
喜人揉按暫時安實痛飽甚多脹閉畏人挨按痛難言¶
寒痛喜煖色不變熱痛焮痛遇冷歡膿痛鼓長按復起¶
<pb:KR3e0090_WYG_061-57b>¶
瘀痛隠隠潰不然風痛氣痛皆走注風刺氣刺細心看¶
　(註/)痛由不通然亦種種不一有輕痛重痛虛痛實痛¶
　　寒痛熱痛膿痛瘀血凝結作痛風痛氣痛之别輕¶
　　痛者肌肉皮膚作痛屬淺重痛者痛徹筋骨屬深¶
　　虛痛者腹饑則甚不脹不閉喜人揉按暫時可安¶
　　實痛者食飽則甚又脹又閉畏人挨按痛不可言¶
　　寒痛者痛處定而不移皮色不變遇煖則喜熱痛¶
　　者皮色焮赤遇冷則歡膿痛者憎寒壯熱形勢鼓¶
<pb:KR3e0090_WYG_061-58a>¶
　　長按而復起瘀血凝結作痛者初起隠隠作痛微¶
　　熱微脹將潰則色紫微痛既潰則不疼風痛者走¶
　　注甚速氣痛者流走無定刺痛難忍諸痛如此不¶
　　可不詳辨也¶
　癰疽辨膿歌¶
癰疽未成宜消托已成當辨有無膿按之堅硬無膿象¶
不熱無膿熱有膿大輭應知膿已熟半輭半硬膿未成¶
按之卽起膿已有不起無膿氣血窮深按速起稀黄水¶
<pb:KR3e0090_WYG_061-58b>¶
深按緩起壞汚膿實而痛甚内是血内是氣兮按不疼¶
輕按即痛知膿淺重按方疼深有膿薄皮剝起其膿淺¶
皮不髙阜膿必濃稠黄白膿宜先出桃紅紅水次第行¶
肥人膿多瘦人少凡此當究有變凶稠黄氣實虛稀白¶
粉漿汚水定難生汗後膿穢猶可愈膿出身熱治無功¶
　(註/)凡看癰疽瘡瘍形勢未成者卽用内消之法若形¶
　　勢已成卽用内托之法當辨膿之有無淺深以手¶
　　按之堅硬者無膿之象按之不熱者無膿熱者有¶
<pb:KR3e0090_WYG_061-59a>¶
　　膿按之大輭者内膿已熟半輭半硬者膿未全成¶
　　按之指起即復者有膿不復者無膿其氣血必窮¶
　　而虛甚也深按之而速起者内是稀黄水深按之¶
　　而緩起者内是壞汚膿按之實而痛甚者内必是¶
　　血按之虛而不疼者内必是氣輕按即痛者其膿¶
　　淺重按方痛者其膿深薄皮剝起者其膿必淺皮¶
　　色不變不髙阜者其膿必稠大抵癰疽瘡瘍先宜¶
　　出黄白稠膿次宜出桃花膿再次宜流淡紅水胖¶
<pb:KR3e0090_WYG_061-59b>¶
　　人宜於膿多瘦人宜於膿少若胖人膿少是肉不¶
　　腐瘦人膿多是肉敗壞皆非吉也又凡氣實者多¶
　　稠黄膿氣虛者多稀白膿半虛半實者多稠白膿¶
　　又有膿出如粉漿如汚水者謂之敗漿不治之證¶
　　也命必難生惟汗後膿穢者可愈若膿已出而身¶
　　猶大熱不休者治亦無功葢癰疽之得膿如傷寒¶
　　之得汗汗出而反大熱者壞傷寒也膿出而身猶¶
　　大熱者壞癰疽也¶
<pb:KR3e0090_WYG_061-60a>¶
　癰疽辨癢歌¶
初起作癢因風熱潰後膿漚或冒風將斂作癢生新肉¶
癢若蟲行氣血充¶
　(註/)癢屬風亦各有因凡腫瘍初起皮膚作癢者為風¶
　　熱相搏潰後作癢者輕由膿漚甚由瘡口冒風故¶
　　突起疙&KR1792;形如小米抓破之後津水者是脾濕津¶
　　血者是脾燥若將斂作癢者緣初腫時肌肉結滯¶
　　氣血罕來及至將斂氣血漸充助養新肉故癢也¶
<pb:KR3e0090_WYG_061-60b>¶
　　然必癢若蟲行方稱美疾他如疥癬作癢皆屬風¶
　　滛勿視為一類也¶
　癰疽辨暈歌¶
眞暈應知非腫痕瘡旁形狀若紅筋臟腑藴受銳毒發¶
三暈可愈五傷身¶
　(註/)俗以腫痕為暈非真暈也真暈生於瘡口之旁狀¶
　　若紅筋皆由臟腑藴受銳毒而成二三暈可治五¶
　　暈難醫¶
<pb:KR3e0090_WYG_061-61a>¶
　癰疽總論治法歌¶
癰疽瘡瘍初如粟麻癢焮痛卽大毒不論陰陽灸最宜¶
灸後湯洗膏固䕶内用疏解與宣通外宜敷藥四圍束¶
輕證神燈照三枝平塌須急補不足髙腫不可過於攻¶
内熱毒盛須消毒二便秘結宜通利臟腑宣通方為福¶
十日以後瘡尚堅鈹鍼㸃破最宜先半月之後膿若少¶
藥筒拔提膿要黏瘡已潰爛腐不脫當腐剪破開其竅¶
能令膿管得通流自然瘡頭無閉塞頻將湯洗忌風吹¶
<pb:KR3e0090_WYG_061-61b>¶
去腐須當上靈藥生肌散用將斂時保養須勤毋怠惰¶
切忌膿出投寒凉冬宜温室夏明忩肌肉長平將蒼斂¶
謹愼調理更加詳新肉如珠皮不斂若失保養命多亡¶
　(註/)癰疽瘡瘍初起如粟若麻癢焮痛者即毒甚也七¶
　　日以前形勢未成不論陰陽俱先當灸之輕者使¶
　　毒氣隨火而散重者拔引鬱毒通徹内外實良法¶
　　也灸完即用湯洗之法洗完用太乙膏貼於瘡頂¶
　　上豫防風襲内服疏解宣通之劑如神授衞生湯¶
<pb:KR3e0090_WYG_061-62a>¶
　　内疏黄連湯蟾酥丸之類外圍敷藥如冲和膏玉¶
　　龍膏之類四圍束之輕證以神燈照照之每用三¶
　　枝如形勢已成當因證施治平塌者宜投補劑以¶
　　益其不足使毒外出髙腫者不可過於攻伐以傷¶
　　元氣致難潰斂内熱盛者須佐消毒之劑以防毒¶
　　熾二便秘結者急用通利之方使臟腑宣通方為¶
　　佳兆如十日之後瘡尚堅硬必須用鈹鍼當頭㸃¶
　　破半月之後膿尚少者急用藥筒㧞法㧞之膿血¶
<pb:KR3e0090_WYG_061-62b>¶
　　膠黏者為順紫血稀水者為逆過二十一日縱有¶
　　稀膿亦難治矣若已潰之後腐仍不脫堵塞瘡口¶
　　者用刀剪當頭剪開寸餘使膿管通流自然瘡不¶
　　閉塞㧞膿剪腐已完用方盤一箇瘡下放定將豬¶
　　蹄湯以輭帛淋洗瘡上倂入孔内輕手擦浄内膿¶
　　庶敗腐宿膿隨湯而出以浄為度再以輭帛疊成¶
　　七八重勿令太乾𢃄湯乘熱覆於瘡上兩手輕按¶
　　片時帛温再換如此洗按四五次血氣疏通患者¶
<pb:KR3e0090_WYG_061-63a>¶
　　自然爽快每日如是洗之謹避風寒腐肉處以黄¶
　　靈藥摻之候腐肉脫盡已見紅肉時洗後隨用抿¶
　　脚挑玉紅膏於手心上捺化搽塗瘡口内外用太¶
　　乙膏蓋之不數日新肉頓生瘡勢將歛以生肌散¶
　　或珍珠散撒之保養謹愼不可怠緩膿出後切忌¶
　　投以寒凉之藥患者冬宜温室防其寒也夏宜明¶
　　忩避風暑也肌肉長平蒼歛時尤加小心謹愼調¶
　　理即使新肉如珠皮口將歛若調理疏忽失於保¶
<pb:KR3e0090_WYG_061-63b>¶
　　養恐致虛脫暴變命必危亡矣¶
　内消治法歌¶
内消表散有竒功衇證俱實用最靈衇證俱虛宜兼補¶
發渴便秘貴疏通清熱解毒活氣血更看部位屬何經¶
主治隨加引經藥毒消肌肉自然平¶
　(註/)經云發表不逺熱又云汗之則瘡已故曰内消表¶
　　散有竒功也惟衇證俱實者斯可用之若衇證俱¶
　　虛便宜兼補發渴便秘須急疏行不可槪施表散¶
<pb:KR3e0090_WYG_061-64a>¶
　　之劑也癰疽皆因氣血凝結火毒太盛所致故以¶
　　淸熱解毒活氣活血為主更宜詳看部位屬何經¶
　　絡卽用引經之藥以治之則腫痛自消肌肉自平¶
　　矣¶
　内托治法歌¶
已成不起更無膿堅硬不赤或不疼膿少清稀口不斂¶
大補氣血調衞榮佐以祛毒行滯品寒加温熱禦寒風¶
腫消膿出腐肉脫新生口斂内托功¶
<pb:KR3e0090_WYG_061-64b>¶
　(註/)凡瘡腫已成不能突起亦難潰膿或堅腫不赤而¶
　　疼或不疼膿少淸稀瘡口不合皆氣血虛也宜以¶
　　大補氣血調和榮衞為君祛毒為佐加以辛香行¶
　　其鬱滯加以温熱禦其風寒候膿出腫消腐肉盡¶
　　去氣血充足新肉自然生矣¶
　虛實治法歌¶
癰疽未膿灸最良藥服托裏自安康發熱惡寒身拘緊¶
無汗表散功最長腫硬口乾二便秘下利毒熱自然凉¶
<pb:KR3e0090_WYG_061-65a>¶
焮痛熱盛煩躁渴便和淸熱自吉昌内膿不出瘀肉塞¶
用刀開割法相當輭漫無膿不腐潰宜服温補助生陽¶
潰後新肉如凍色倍加温熱自吉祥大汗亡陽桂枝附¶
自汗肢厥四逆湯脾虛潰後肌消瘦膿水淸稀面白黄¶
不眠發熱瘡口懈食少作渴大便溏宜服淸補助脾劑¶
投方應證保無妨¶
　(註/)凡治癰疽不問陰陽表裏日數逺近但未見膿時¶
　　俱宜灸之焮腫發熱衇浮者宜用托裏之藥若衇¶
<pb:KR3e0090_WYG_061-65b>¶
　　緊發熱惡寒徧身拘緊無汗者宜用表散之藥腫¶
　　硬口乾二便秘澁者宜用下利之藥以洩其毒熱¶
　　焮痛勢深煩躁飲冷口燥舌乾便和者宜用淸熱¶
　　之藥内膿不出瘀肉堵塞瘡口者用刀開割之輭¶
　　漫無膿不腐潰者陽虛也助以温補之劑以生其¶
　　陽潰後新肉生遲如凍色者肉冷肌寒也宜倍加¶
　　温熱之藥如大汗不止者亡陽也宜用桂枝附子¶
　　等藥自汗肢厥者宜用四逆湯若潰後肌肉消瘦¶
<pb:KR3e0090_WYG_061-66a>¶
　　膿水淸稀面色黄白者脾虛也不寐發熱者虛火¶
　　上炎也瘡口懈大者氣陷不固也食少作渴大便¶
　　溏者脾虛熱也俱宜服淸補助脾之藥¶
　癰疽鍼法歌¶
取膿除瘜用鈹鍼輕重疾徐在一心皮薄鍼深傷好肉¶
肉厚鍼淺毒猶存腫髙且軟鍼四五堅腫宜鍼六七分¶
腫平肉色全不變此證當鍼寸許深背腹肋脅生毒患¶
扁鍼斜入始全身欲大開口鍼斜出小開直出法須遵¶
<pb:KR3e0090_WYG_061-66b>¶
氣虛先補鍼宜後膿出證退效如神用在十日半月後¶
使毒外出不傷人又有不宜用鍼處癭瘤冬月與骨筋¶
　(註/)經云癰氣之瘜者當以鍼開除去之又云鈹鍼末¶
　　如鋒銳以取大膿故曰取膿除瘜用鈹鍼也其輕¶
　　重疾徐自有一定在人心度量用之不可亂施蓋¶
　　皮薄鍼深反傷好肉肉厚鍼淺毒又難出大抵腫¶
　　髙而軟者在肌肉鍼四五分腫下而堅者在筋衇¶
　　鍼六七分腫平肉色不變者附於骨也宜鍼寸許¶
<pb:KR3e0090_WYG_061-67a>¶
　　若毒生背腹肋脅等處宜扁鍼斜入以防透膜鍼¶
　　旣透膿視瘡口必有膿意如珠斯時欲大開口則¶
　　將鍼斜出欲小開口則將鍼直出所謂逆而奪之¶
　　順而取之也隨以棉紙撚蘸元珠膏度之使膿會¶
　　齊二三時將撚取出瘡口貼太乙膏四圍敷烏龍¶
　　膏元氣虛者必先補而後鍼膿一出則諸證悉退¶
　　再者用鍼自有其時不可太早亦不可太遲如十¶
　　日之間瘡尚堅硬用鈹鍼當頭㸃破半月後不作¶
<pb:KR3e0090_WYG_061-67b>¶
　　膿腐者用鈹鍼品字樣三孔開之不問深淺以知¶
　　痛為住隨用藥筒㧞法㧞之又有不宜鍼者如癭¶
　　瘤結核之類肚臍骨節近筋之處及冬月閉藏之¶
　　時皆在所禁也¶
　癰疽砭法歌¶
癰疽腫赤走不定赤遊丹毒紅絲疔時毒瘀血壅盛證¶
砭石治法最宜行只須刺皮無傷肉磁鋒對患最宜輕¶
毒血遇刺皆出盡腫消紅散有竒功¶
<pb:KR3e0090_WYG_061-68a>¶
　(註/)凡癰疽紅腫色赤遊走不定及赤遊丹毒紅絲疔¶
　　走散時毒瘀血壅盛等證皆宜行砭石之法然忌¶
　　其太深内經所謂刺皮無傷肉也法用細磁器擊¶
　　碎取有鋒芒者一塊用筯一根將頭劈開夾而縛¶
　　之用二指輕捺筯梢以磁鋒對患處懸寸許再用¶
　　重筯一根頻擊筯頭令毒遇血刺皆出至次日腫¶
　　未全消再量行砭之以腫消紅散為度¶
　癰疽灸法歌¶
<pb:KR3e0090_WYG_061-68b>¶
癰疽初起七日内開結㧞毒灸最宜不痛灸至痛方止¶
瘡疼灸至不疼時法以濕紙覆其上乾處先灸不宜遲¶
蒜灸黄蠟附子灸豆豉蠐螬各用之¶
　(註/)凡癰疽初起七日以前開結㧞毒非灸不可不痛¶
　　者灸至知痛瘡疼者灸至不疼蓋着毒則不痛至¶
　　好肉則痛必灸至知痛者令火氣至好肉方止也¶
　　着皮肉未壞處則痛着毒則不痛必灸至不疼者¶
　　令火氣着毒方止也法以紙蘸水滿覆患上看紙¶
<pb:KR3e0090_WYG_061-69a>¶
　　先乾處即先灸之但灸法貴於早施如證起二三¶
　　日即灸十證可全八九四五日灸者十證可全六¶
　　七六七日灸者十證可全四五愈早愈妙其法不¶
　　一有隔蒜灸者有當肉灸者有用黄蠟灸者有用¶
　　附子灸豆豉灸蠐螬灸者一壯灸至百壯以效為¶
　　度至艾壯之大小則量瘡勢以定之然灸有應忌¶
　　者如腎俞發不宜灸恐消腎液手指不宜灸因皮¶
　　肉澆薄恐皮裂肉努至於頭乃諸陽之首諸書俱¶
<pb:KR3e0090_WYG_061-69b>¶
　　云禁灸若誤灸逼毒入裏令人痰喘上涌反加大¶
　　腫然遇純陰下陷之證必當灸之不灸則不能回¶
　　陽若半陰半陽之證則仍當禁而不灸¶
隔蒜灸法¶
　大蒜切成片約三錢厚安瘡頭上用大艾壯灸之三¶
　壯即換一蒜片若漫腫無頭者以濕紙覆其上視其¶
　先乾處置蒜片灸之兩三處先乾兩三處齊灸之有¶
　一㸃白粒如粟四圍紅腫如錢者即於白粒上灸之¶
<pb:KR3e0090_WYG_061-70a>¶
　若瘡勢大日數多者以蒜搗爛鋪於瘡上艾鋪蒜上¶
　灸之蒜敗再易以知痛甚為效凡癰疽流注鶴膝風¶
　每日灸二三十壯癰疽陰瘡等證艾數必多宜先服¶
　䕶心散以防火氣入内灸小兒先將蒜置大人臂上¶
　燃艾候蒜温即移於小兒毒上其法照前經云寒邪¶
　客於經絡之中則血泣血泣則不通不通則衞氣從¶
　之壅遏而不得行故熱大熱不止則肉腐為膿蓋毒¶
　原本於火然與外寒相搏故以艾火蒜灸之使開結¶
<pb:KR3e0090_WYG_061-70b>¶
　其毒以移深居淺也¶
黄蠟灸法¶
　凡癰疽發背惡瘡頑瘡先以濕麵隨腫根作圏髙寸¶
　餘實貼皮上如井口形勿令滲漏圏外圍布數重防¶
　火氣烘膚圏内鋪蠟屑三四分厚次以銅漏杓盛桑¶
　木炭火懸蠟上烘之令蠟化至滚再添蠟屑隨添以¶
　井滿為度皮不痛者毒淺灸至知痛為度皮痛者毒¶
　深灸至不知痛為度去火杓即噴冷水少許於蠟上¶
<pb:KR3e0090_WYG_061-71a>¶
　俟令起蠟蠟底之色青黒此毒出之徵也如漫腫無¶
　頭者亦以濕紙試之於先乾處灸之初起者一二次¶
　即消已成者二三次即潰瘡久潰不歛四圍頑硬者¶
　即於瘡口上灸之蠟從孔入愈深愈妙其頑腐瘀膿¶
　盡化收斂甚速¶
附子餠灸法¶
　生川附子為末黄酒合作餠如三錢厚安瘡上以艾¶
　壯灸之每日灸數壯但令微熱勿令疼痛如餠乾再¶
<pb:KR3e0090_WYG_061-71b>¶
　易餠灸之務以瘡口紅活為度治潰瘍氣血俱虛不¶
　能收斂或風寒襲之以致血氣不能運行者實有竒¶
　驗¶
豆豉餠灸法¶
　癰疽發背已潰未潰用江西淡豆豉為末量瘡大小¶
　黄酒合作餠厚三分置患處灸之餅乾再易餅如己¶
　有瘡孔勿覆孔上四布豉餅列艾其上灸之使微熱¶
　勿令肉破如熱痛急易之日灸三度令瘡孔出汗即¶
<pb:KR3e0090_WYG_061-72a>¶
　瘥¶
蠐螬灸法¶
　疳瘻惡瘡諸藥不驗者取蠐螬剪去兩頭安瘡口上¶
　以艾灸之七壯一易不過七枚無不效者¶
麥冬粳米飲¶
　此方治癰疽陰瘡法當艾灸或灸太過者或陽瘡不¶
　應灸而誤灸者以致火毒入裏令患者頭項浮腫神¶
　昏痰湧吁吁作喘急服此藥以淸解火毒甚效¶
<pb:KR3e0090_WYG_061-72b>¶
　麥門冬(去心/)　　粳米(各三錢/)¶
　　水二鍾煎一鍾徐徐熱服¶
　(方/歌)麥冬粳米各等分能醫灸後頭項腫神昏痰湧作¶
　　喘聲水煎徐徐功最勇¶
　癰疽烙法歌¶
烙鍼二枚須一樣筯大頭圓七寸長撚時蘸油燒火上¶
斜入向輭烙斯良一烙不透宜再烙膿水流出始安康¶
再用紙撚入烙口外貼膏藥古稱强此法今時不常用¶
<pb:KR3e0090_WYG_061-73a>¶
惟恐患者畏驚惶今時多用陽燧錠代火鍼烙實竒方¶
　(註/)癰疽流注經久不消内潰不痛宜用火鍼烙之二¶
　　枚一樣形如筯粗頭圓長七寸撚時蘸香油炭火¶
　　上燒紅於瘡頭近下斜入向輭處烙之一烙不透¶
　　再烙必得膿水不假手按流出方用綿紙撮撚如¶
　　繩狀隨深淺撚入烙口餘紙分開外貼膏藥此古¶
　　法也今罕用之蓋恐患者驚惶故以陽燧錠代之¶
陽燧錠¶
<pb:KR3e0090_WYG_061-73b>¶
　蟾酥(末/)　　　　硃砂(末/)¶
　川烏(末/)　　　　草烏(各五分/末)¶
　直殭蠶(一條/末)¶
　　以上共和匀用硫黄一兩五錢置杓内微火炖化¶
　　次入前蟾酥等末攪匀再入當門子麝香二分氷¶
　　片一分攪匀即傾入濕磁盤内速盪轉成片俟冷¶
　　取收磁礶内用時取甜𤓰子大一塊要上尖下平¶
　　先用紅棗肉擦灸處粘藥於上用燈草蘸油撚火¶
<pb:KR3e0090_WYG_061-74a>¶
　　焠藥錠上灸五壯或七壯九壯畢即飲米醋半酒¶
　　鍾候起小皰用線鍼串破出黄水些須貼萬應膏¶
　　其毒即消如風氣痛用筯子於骨縫中按之痠痛¶
　　處以墨㸃記灸之¶
　　再諸瘡初起於腫處各灸三五壯立瘥¶
　(方/歌)陽燧錠灸寒腫瘡硃砂二烏殭硫黄火煉加蟾共¶
　　氷麝乘熱傾出成片良¶
　神燈照法歌¶
<pb:KR3e0090_WYG_061-74b>¶
癰疽輕證七日時神燈照法最相宜未成自消已成潰¶
卽發卽腐實稱竒油浸灼火周圍照初用三根漸加之¶
照後敷藥貼患上有膿湯洗不宜遲¶
　(註/)凡癰疽輕證初起七日前後神燈照法最宜能使¶
　　未成者自消已成者自潰不起發者卽起發不腐¶
　　者卽腐實有竒驗將神燈照麻油浸透用火㸃着¶
　　離瘡半寸許自外而内周圍徐徐照之火頭向上¶
　　藥氣入内毒氣隨火解散自不致内侵臟腑初用¶
<pb:KR3e0090_WYG_061-75a>¶
　　三根漸加至四五根候瘡勢漸消時仍照之但照¶
　　後卽用敷藥圍敷瘡根比瘡暈大二三分為率瘡¶
　　口用萬應膏貼之如乾及有膿用豬蹄湯潤洗之¶
　　如己潰大膿㵼時不必用此照法¶
神燈照法方¶
　硃砂　　　　　雄黄¶
　血竭　　　　　没藥(各二錢/)¶
　麝香(四分/)¶
<pb:KR3e0090_WYG_061-75b>¶
　　共為細末每用三分紅綿紙裹藥搓撚長七寸麻¶
　　油浸透聽用¶
　(方/歌)神燈照法功速急麝没雄硃血竭宜為末紙裹麻¶
　　油潤火㸃薰瘡火毒離¶
　桑柴火烘法歌¶
癰疽初起腫且疼重若負石不潰膿桑柴烘法能解毒¶
止痛消腫有竒功新桑樹根劈條用木枝長有九寸零¶
劈如指粗一頭燃吹滅用火患處烘片時火盡宜再換¶
<pb:KR3e0090_WYG_061-76a>¶
每用三四枝方靈每日須烘二三次腫潰腐脫新肉生¶
　(註/)凡癰疽初起腫痛重若負石堅而不潰者桑柴烘¶
　　之能解毒止痛消腫散瘀毒水一出卽能内消若¶
　　潰而不腐新肉不生疼痛不止者用之助陽氣散¶
　　瘀毒生肌肉移深居淺實有竒驗法用新桑樹根¶
　　劈成條或桑木枝長九寸劈如指粗一頭燃着吹¶
　　滅用火向患處烘片時火盡再換每次烘三四枝¶
　　每日烘二三次以知熱腫潰肉腐為度此古法也¶
<pb:KR3e0090_WYG_061-76b>¶
　　但桑柴火力甚猛宜用於未潰之先可以生發陽¶
　　氣速潰速腐若已潰之後或瘡口寒或天氣寒或¶
　　肌肉生遲者亦須烘之使肌肉常煖法以桑木燒¶
　　作紅炭以漏杓盛之懸患上自四圍烘至瘡口或¶
　　髙或低總以瘡知熱為度每日烘後再換敷貼之¶
　　藥蓋肌肉遇煖則生潰後烘法亦瘍科所不可缺¶
　　也¶
　牛膠蒸法歌¶
<pb:KR3e0090_WYG_061-77a>¶
癰疽發背痔漏瘡牛膠蒸法最相當熬稠攤紙貼患上¶
醋煮軟布熱蒸良温易瘡癢膿出盡洗法膠紙貫衆湯¶
　(註/)癰疽發背痔漏惡瘡臁瘡久頑不斂等瘡用牛皮¶
　　膠一塊水熬稀稠得所攤厚紙上每剪一塊貼瘡¶
　　口次用釅醋煮軟布二塊乘熱罨膠紙上蒸之稍¶
　　温再易蒸至瘡癢膿出至盡豫用貫衆二兩煎湯¶
　　熱洗去膠紙外用膏藥貼之次日照前蒸洗直至¶
　　膿盡瘡乾為度¶
<pb:KR3e0090_WYG_061-77b>¶
　藥筒拔法歌¶
癰疽陰證半月間不發不潰硬而堅重如負石毒膿鬱¶
致生煩躁拔為先鈹鍼放孔品字樣膿鮮為順紫黒難¶
　(註/)癰疽陰證十五日前後瘡不起發膿至深不能外¶
　　潰瘡勢堅硬重如負石毒膿内潰好肉致生煩躁¶
　　宜用藥筒拔法為先令毒膿得門路而出豫將竹¶
　　筒藥水煮熱次用鈹鍼置瘡頂一寸之内品字樣¶
　　放開三孔深一寸或半寸量瘡之髙下取竹筒乘¶
<pb:KR3e0090_WYG_061-78a>¶
　　熱合於瘡孔上拔出膿血紅黄鮮明者為順證易¶
　　治若膿血紫黒者為敗證難治¶
煮竹筒方¶
　羌活　　　　　獨活¶
　紫蘇　　　　　蘄艾¶
　菖蒲　　　　　白芷¶
　甘草(各五錢/)　　連鬚葱(二兩/)¶
　　水十碗熬數滚聽用次用鮮嫩竹一叚長七寸徑¶
<pb:KR3e0090_WYG_061-78b>¶
　　口一寸半一頭留節刮去青皮厚約分許靠節鑽¶
　　一小孔以杉木條塞之放前藥水内煮數十滚將¶
　　藥水鍋置患人榻前取筒傾去藥水乘熱急合瘡¶
　　頂鍼孔上按緊自然吸住待片時藥筒已温拔去¶
　　杉木塞子其筒易落外用膏藥蓋貼勿令受風膿¶
　　血不盡次日再煮仍按舊孔再拔治陰瘡擠膿不¶
　　受疼之良法也勿忽之如陽瘡則不必用此法恐¶
　　傷氣血愼之¶
<pb:KR3e0090_WYG_061-79a>¶
　(方/歌)藥水煮筒有竒能令瘡膿出不受疼菖蘇羌獨艾¶
　　芷草整葱竹筒水煮濃¶
　¶
　¶
　¶
　¶
　¶
　¶
<pb:KR3e0090_WYG_061-79b>¶
　¶
　¶
　¶
　¶
　¶
　¶
　¶
御纂醫宗金鑑卷六十一¶
#+PROPERTY: JUAN 卷六十一
<pb:KR3e0090_WYG_061-80a>¶
欽定四庫全書¶
御纂醫宗金鑑卷六十一¶
　編輯外科心法要訣¶
　十二經循行部位歌¶
手之三陽手外頭手之三陰胸内手足之三陽頭外足¶
足之三隂足内走¶
　　手之三陽手外頭者謂手陽明大腸經從手次指¶
　　内側之端上行手臂外之上行(音/杭)至頭鼻孔兩旁¶
<pb:KR3e0090_WYG_061-80b>¶
　　也手少陽三焦經從手四指外側之端上行手臂¶
　　外之中行至頭耳前動衇也手太陽小腸經從手¶
　　小指外側之端上行手臂外之下行至頭耳中珠¶
　　子也手之三陰胸内手者謂手太陰肺經從胸乳¶
　　上循行臑内下行肘臂内之上行至手大指内側¶
　　之端也手厥陰心包絡經從腋下乳外循行臑内¶
　　下行肘臂内之中行至手中指之端也手少陰心¶
　　經從腋筋間循行臑外下行肘臂内之下行至手¶
<pb:KR3e0090_WYG_061-81a>¶
　　小指内側之端也足之三陽頭外足者謂足陽明¶
　　胃經從頭目下循頰頸乳中下行腹外股膝跗之¶
　　前行至足二指之端也足少陽膽經從頭目外眥¶
　　循行繞耳顱巔下行脇跨膝跗之中行至足四指¶
　　外側之端也足太陽膀胱經從頭目内眥循行額¶
　　巔項背外行臀膕腨踝之後行至足小指外側之¶
　　端也足之三陰足内走者謂足厥陰肝經從足大¶
　　指外側之端循行前行上内踝上膕腨膝之中行¶
<pb:KR3e0090_WYG_061-81b>¶
　　内行陰器腹脇之外行上至乳下也足太陰脾經¶
　　從足大指内側之端循行内踝膝裏股内之中行上¶
　　行腹中至季脇也足少陰腎經從足心循行内踝¶
　　足跟内循之後行上腹内至胸也諸陽行外諸陰¶
　　行裏四肢背腹皆如此也¶
<pb:KR3e0090_WYG_061-82a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-82b>¶
　頭前正面歌¶
頭督唇任五中行眥傍足太顴手陽側上足少繞耳手¶
鼻傍手明唇足方¶
　(註/)頭之正面分五行(音/杭)其中行上嘴唇以上屬督衇¶
　　下嘴唇以下屬任衇此為中行也其第二行目内¶
　　眥旁上屬足太陽經鼻旁下屬手陽明經此為第¶
　　二行也其第四行面顴骨外旁屬手太陽經頭側¶
　　上屬足少陽經繞耳前後屬手少陽經此為第四¶
<pb:KR3e0090_WYG_061-83a>¶
　　行也其第三行唇旁屬足陽明經為第三行也¶
<pb:KR3e0090_WYG_061-84a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-84b>¶
　頭後項頸歌¶
頭後七行督中行惟二足太足少陽頸前任中二足明¶
三手四行手太陽五足少陽六是手七足太陽督中行¶
　(註/)頭後項頸分七行其中行屬督衇惟兩旁第二行¶
　　屬足太陽經其餘第三行四行五行皆屬足少陽¶
　　經頸前中行屬任衇二行屬足陽明經三行屬手¶
　　陽明經四行屬手太陽經五行屬足少陽經六行¶
　　屬手少陽經七行屬足太陽經項後中行屬督衇¶
<pb:KR3e0090_WYG_061-85a>¶
　　經也¶
<pb:KR3e0090_WYG_061-86a>¶
¶
<pb:KR3e0090_WYG_061-87a>¶
　胸腹脊背歌¶
胸腹二行足少陰三足陽明四太陰五足厥陰六少陽¶
脊背二三足太陽¶
　(註/)胸腹之中行屬任衇兩旁第二行屬足少陰腎經¶
　　第三行屬足陽明胃經第四行屬足太陰脾經乳¶
　　下脇上第五行屬足厥陰肝經脇後第六行屬足¶
　　少陽膽經脊外兩旁二行三行俱屬足太陽膀胱¶
　　經脊之中行屬督衇經¶
<pb:KR3e0090_WYG_061-88a>¶
¶
<pb:KR3e0090_WYG_061-89a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-89b>¶
　手髆臂外内歌¶
手髆臂外上手明中手少陽下太陽手髆臂内上中下¶
手太厥少分三行¶
　(註/)手髆臂之外靣係手三陽經部位也上行屬手陽¶
　　明經中行屬手少陽經下行屬手太陽經手髆臂¶
　　之内靣係手三陰經部位也上行屬手太陰經中¶
　　行屬手厥陰經下行屬手少陰經¶
<pb:KR3e0090_WYG_061-90a>¶
¶
<pb:KR3e0090_WYG_061-91a>¶
　足膝外内歌¶
足膝外前足陽明中行少陽後太陽足膝之内前中後¶
足厥太少分三行¶
　(註/)足膝之外面係足三陽經部位也前行屬足陽明¶
　　經中行屬足少陽經後行屬足太陽經足膝之内¶
　　面係足三陰經部位也足大指外側之前行股内¶
　　之中行屬足厥陰經内側之中行股内之前行屬¶
　　足太陰經足心繞踝之後行屬足少陰經¶
<pb:KR3e0090_WYG_061-92a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-92b>¶
　肺經歌¶
太陰肺經起乳上系横出腋臑中廉達肘循臂入寸口¶
上魚大指内側邊¶
　(註/)手太陰肺經起於乳上三肋端去中行旁開六寸¶
　　腋前外灣而至臑間由臑中廉達肘内循臂裏過¶
　　前廉入寸口上魚際終於手大指内側去爪甲角¶
　　如韭葉¶
<pb:KR3e0090_WYG_061-93a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-93b>¶
　大腸經歌¶
陽明之衇手大腸次指内側起商陽循手臂外過肘臑¶
達肩入缺上頸旁貫頰下齒出人中上俠鼻孔終迎香¶
　(註/)手陽明大腸經起於手大指之次指内側去爪甲¶
　　角如韭葉許循大指次指之岐骨行臂外前廉過¶
　　肘外自臑達肩行缺盆直上頭頸之側環出人中¶
　　之左右以俠鼻孔兩旁迎香穴而終焉¶
<pb:KR3e0090_WYG_061-94a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-94b>¶
　胃經歌¶
陽明胃起目下胞從鼻入齒還承漿頤後頰裏上耳前¶
額顱下循兩頸旁從缺盆口下乳中循腹腿班腿面行¶
外抵膝臏走足跗至足中指外側當¶
　(註/)足陽明胃經起於目下鼻旁下夾口吻繞腮上行¶
　　耳前至額角下行頸側夾結喉至肩上横骨陷中¶
　　下行當乳之中去中行旁開四寸從乳頂下行至¶
　　臍旁去中行旁開三寸從臍旁下行至腿之合縫¶
<pb:KR3e0090_WYG_061-95a>¶
　　去中行旁開二寸從合縫斜行向外直下膝外前¶
　　廉至臁骨倒上復轉注而下行至足中指之端去¶
　　爪甲角如韭葉而止¶
<pb:KR3e0090_WYG_061-96a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-96b>¶
　脾經歌¶
太陰脾起足大指上循内側白肉際核骨之後内踝前¶
上臑循行脛膝裏股内前廉入腹中斜行九肋季脇止¶
　(註/)足太陰脾經起於足大指端内側去爪甲角韭葉¶
　　許由内側白肉際核骨之後過内踝之前自裏中¶
　　廉上膝由大腿内廉入腹裏上至乳上旁開四寸¶
　　五分至胸中行旁開六寸許是其部也向外行至¶
　　九肋間季脇之端而終¶
<pb:KR3e0090_WYG_061-97a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-97b>¶
　心經歌¶
少陰心經腋筋間臑後肘臂内後廉由内後廉至銳骨¶
小指内側爪甲端¶
　(註/)手少隂心經起於臂内腋下筋間循臂臑之外後¶
　　廉至肘内廉循臂内後廉下抵掌後銳骨之中行¶
　　於手小指内側去爪甲角如韭葉許而終¶
<pb:KR3e0090_WYG_061-98a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-98b>¶
　小腸經歌¶
太陽小腸小指端循手外廉踝骨前從手踝骨出肘外¶
上循臑外出後廉上過肩解繞肩胛交肩貫頸曲頰邊¶
面鳩骨下陷中取耳中珠子經穴全¶
　(註/)手太陽小腸經起於手小指外側之端去爪甲角¶
　　如韭葉許由手外側至手踝骨之前行肘外後廉¶
　　上循臑外過肩後廉而上行肩自肩貫頸過曲頰¶
　　斜上顴骨至耳前而終¶
<pb:KR3e0090_WYG_061-99a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-99b>¶
　膀胱經歌¶
太陽膀胱起内眥上額交巔耳後尋下項循肩肩膊内¶
俠脊抵腰下貫臀貫臀斜入委中穴與支下合膕中存¶
貫腨内出外踝後小指外側終至陰¶
　(註/)足太陽膀胱經起於目内眥上額交巔從巔至耳¶
　　上角後行下項循肩髆内有二道一道俠脊旁開¶
　　寸半抵腰中腰中有四空從腰中下貫臀入膕中¶
　　一道又從膊内左右分下貫胛俠脊内旁開三寸¶
<pb:KR3e0090_WYG_061-100a>¶
　　下過髀樞循髀外後廉下合膕中以下貫腨内出¶
　　外踝之後循京骨至小指外側端去爪甲角如韭¶
　　葉許至陰穴而終¶
<pb:KR3e0090_WYG_061-101a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-101b>¶
　腎經歌¶
少陰腎經起足心上内踝骨足後跟上腨出膕入股内¶
行至胸中部位分¶
　(註/)足少陰腎經起於足心陷中循内踝入足後跟中¶
　　行内踝之上上腨分中出膕内廉後股内上行至¶
　　合縫自合縫上行去腹中行旁開一寸至臍從臍¶
　　旁上行復上去中行旁開一寸五分從腹上行至¶
　　胸中旁開二寸而終¶
<pb:KR3e0090_WYG_061-102a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-102b>¶
　心包絡經歌¶
厥隂心包腋下起腋下乳外臑内行入肘下行兩筋間¶
入掌中指之端止¶
　(註/)手厥陰心包絡經起於腋下三寸乳外側一寸許¶
　　從腋下向外上轉循臂内入肘内下行兩筋之間¶
　　入掌中循中指出其端而終¶
<pb:KR3e0090_WYG_061-103a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-103b>¶
　三焦經歌¶
少陽三焦四指端手腕臂外兩骨間貫肘上肩項耳後¶
上繞耳前動衇間¶
　(註/)手少陽三焦經起於手小指次指之外側去爪甲¶
　　角如韭葉許由小指次指岐骨之間上行手腕臂¶
　　外兩骨中間貫肘上肩由肩上項至耳後上繞耳¶
　　上角下循耳前動衇而終¶
<pb:KR3e0090_WYG_061-104a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-104b>¶
　膽經歌¶
少陽膽經起外眥繞耳前後上額顱巔後頸肩腋季脇¶
跨膝踝跗小指出¶
　(註/)足少陽膽經起於目外眥斜貫耳前循行耳後上¶
　　抵額顱至巔後行頸側過肩下腋走身側之季脇¶
　　下腿跨行膝之外至外踝之前内行足跗至足小¶
　　指次指之外側去爪甲角如韭葉許而終¶
<pb:KR3e0090_WYG_061-105a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-105b>¶
　肝經歌¶
厥陰肝經起聚毛循行足跗内踝間上膕環陰器季脇¶
上行乳下二肋端¶
　(註/)足厥陰肝經起於足大指後去爪甲韭葉聚毛處¶
　　循行足跗上面走内踝上行膕腨過膝直上環陰¶
　　器向外灣行至季肋内斜上行直乳下二肋端而¶
　　終¶
<pb:KR3e0090_WYG_061-106a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-106b>¶
　任衇歌¶
任衇起於兩陰中上行毛際腹中行頸下結喉中央上¶
唇棱下陷承漿名¶
　(註/)任衇起於前陰後陰之中間前行横骨上行毛際¶
　　由毛際直上腹之中行上行頸下結喉上之中央¶
　　由結喉上行至下唇棱下陷中而終¶
<pb:KR3e0090_WYG_061-107a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-107b>¶
　督衇歌¶
督衇起於尻骨端後行脊背腰腦巔前行鼻柱皆中道¶
脣内齒上齦縫間¶
　(註/)督衇起於尻骨之端由尻骨後行脊背之中行上¶
　　行至巔頂之中前行至鼻下人中至脣内門牙之¶
　　中縫而終¶
<pb:KR3e0090_WYG_061-108a>¶
　¶
　¶
　¶
　¶
　¶
　¶
　¶
　¶
<pb:KR3e0090_WYG_061-108b>¶
　衇訣¶
　衇部位歌¶
衇為血衇百骸通大會之地寸口宗掌後髙骨名闗上¶
闗之前後寸尺名¶
　(註/)衇者血之腑也周身血衇運行貫通十二經中皆¶
　　有動衇獨取寸口者盖以其經每至寅時各經之¶
　　氣皆上朝而大會於肺故曰寸口宗也掌後有髙¶
　　骨隆起界於尺衇寸衇之間名曰闗部闗前之位¶
<pb:KR3e0090_WYG_061-109a>¶
　　其名曰寸闗後之位其名曰尺尺寸者謂從闗上¶
　　至魚際長一寸從闗下至尺澤長一尺故名之也¶
　衇分主歌¶
上焦候寸下焦尺中焦之候屬兩闗包絡與心左寸應¶
膽與肝家在左闗膀胱小腸腎左尺胸中及肺右寸間¶
胃與脾衇右闗取大腸並腎右尺班¶
　(註/)兩寸之衇主候上焦胸中兩闗之衇主候中焦膈¶
　　中兩尺之衇主候下焦腹中左寸之衇浮候包絡¶
<pb:KR3e0090_WYG_061-109b>¶
　　沉以候心左闗之衇浮以候膽沉以候肝左尺之¶
　　衇浮候膀胱小腸沉以候腎右寸之衇浮候胸中¶
　　沉以候肺右闗之衇浮以候胃沉以候脾右尺之¶
　　衇浮候大腸沉亦候腎此遵内經分配三部診衇¶
　　法也偽訣以大腸小腸配寸三焦命門配尺包絡¶
　　竟置不問悉屬不經滑夀以左尺候小腸膀胱右¶
　　尺候大腸千古隻眼也當從之¶
　浮沉衇歌¶
<pb:KR3e0090_WYG_061-110a>¶
浮沉從肉上下行皮浮屬肺血心經筋沉屬肝骨沉腎¶
肌肉為脾候在中¶
　(註/)衇從肉上行者謂之浮衇從肉下行者謂之沉然¶
　　心肺俱浮於皮毛取之而得者肺之浮也於血衇¶
　　取之而得者心之浮也故曰皮浮屬肺血心經也¶
　　肝腎俱沉以筋平取之而得者肝之沉也至骨取¶
　　之而得者腎之沉也故曰筋沉屬肝骨沉腎也肌¶
　　肉在浮沉之間屬脾其候在中故曰候在中也凡¶
<pb:KR3e0090_WYG_061-110b>¶
　　衇以部位而得名者皆統於浮沉故以浮沉為提¶
　　綱以統濡弱芤伏牢革虛實㣲散諸衇也¶
　濡弱芤伏牢革諸衇歌¶
浮沉無力曰濡弱中取無力芤衇看沉極筋骨為伏衇¶
浮沉極力革牢叅¶
　(註/)浮而無力謂之濡衇沉而無力謂之弱衇浮沉有¶
　　力中取無力狀如葱管謂之芤衇沉極推至筋骨¶
　　按之而始得者謂之伏衇浮而極有力者謂之革¶
<pb:KR3e0090_WYG_061-111a>¶
　　衇沉而極有力者謂之牢衇¶
　虛實微散諸衇歌¶
三部有力曰實衇三部無力虛衇稱三部無力而且小¶
似有如無微衇名三部無力而且大渙漫不收散衇形¶
　(註/)浮中沉三部俱有力謂之實衇浮中沉三部俱無¶
　　力謂之虚衇浮中沉三部無力按之且小似有似¶
　　無謂之微衇浮中沉三部無力按之且大渙漫不¶
　　收謂之散衇¶
<pb:KR3e0090_WYG_061-111b>¶
　遲數緩疾結促代諸衇歌¶
三至為遲六至數四至為緩七至疾緩止為結數止促¶
動止難還代衇識¶
　(註/)一呼一吸謂之一息一息三至謂之遲衇一息四¶
　　至謂之緩衇一息六至謂之數衇一息七至謂之¶
　　疾衇緩衇動時一止謂之結衇數衇動時一止謂¶
　　之促衇結促之衇動而中止不能自還謂之代衇¶
　　凡衇以至數而得名者皆統於遲數故以遲數為¶
<pb:KR3e0090_WYG_061-112a>¶
　　提綱以統緩疾結促代五衇也¶
　滑濇弦緊洪細大長短動諸衇歌¶
滑衇如珠溜不定濇衇滯澁徃來艱弦衇端直細且勁¶
緊比弦粗勁且彈来盛去衰洪衇是細則如絲大豁然¶
長衇迢迢短縮縮如豆摇摇作動看¶
　(註/)形狀如珠滑溜不定謂之滑衇徃来滯澁進退維¶
　　艱謂之濇衇狀如弓弦細而端直按之且勁謂之¶
　　弦衇較弦則粗按之勁左右彈者謂之緊衇上來¶
<pb:KR3e0090_WYG_061-112b>¶
　　應指而盛下去減力而衰謂之洪衇衇形軟直如¶
　　絲者謂之細衇衇形粗大豁然者謂之大衇來去¶
　　迢迢而長謂之長衇來去縮縮而短謂之短衇其¶
　　形如豆約約動摇不移者謂之動衇凡衇以形狀¶
　　而得名者皆統於滑濇故以滑濇為提綱以統弦¶
　　緊洪細大長短動八衇也¶
　癰見疽衇疽見癰衇歌¶
癰衇衇宜洪大數若逢牢短化膿難疽衇最宜沉與弱¶
<pb:KR3e0090_WYG_061-113a>¶
浮大且散命歸泉¶
　(註/)癰乃陽毒應見陽衇若洪大而數則毒易潰若見¶
　　牢短之衇則為陰凝氣少故曰化膿難也疽乃陰¶
　　毒衇應見沉與弱是為順衇若見浮大而散則為¶
　　陽脫氣敗故曰命歸泉也¶
　癰疽伏衇歌¶
癰疽伏衇理當明毒閉於經六衇停審證無凶宜穿發¶
氣通衇道自然行¶
<pb:KR3e0090_WYG_061-113b>¶
　　癰疽二證有見伏衇者皆由於毒氣閉塞經絡營¶
　　衞壅滯之故以致六衇停止沉伏不見也若審其¶
　　證無凶象非死衇也治之惟宜穿通經絡宣發營¶
　　衞使氣得通而衇道自然行矣¶
　腫瘍潰瘍浮衇¶
腫瘍浮衇恐多虛或有風寒在表居潰後衇浮氣外瀉¶
頻加補劑始相宜¶
　(註/)腫瘍衇浮者非氣血不足即為風寒在表須詳證¶
<pb:KR3e0090_WYG_061-114a>¶
　　施治潰瘍衇浮者乃氣從外瀉須補劑調養始為¶
　　合法¶
　腫瘍潰瘍沉遲衇歌¶
腫瘍沉衇多毒閉潰後多毒在内存無力須詳毒内陷¶
遲寒數熱更當分¶
　(註/)腫瘍不當衇沉而衇沉者乃毒閉使然也潰後而¶
　　沉者是毒尚存於内也若沉而無力恐内虛毒陷¶
　　當詳審之沉而遲則為兼寒沉而數則為兼熱更¶
<pb:KR3e0090_WYG_061-114b>¶
　　當分别¶
　腫瘍潰瘍數衇歌¶
腫瘍數衇宜熱毒數且兼洪欲作膿潰後洪大為病進¶
膿出洪數治無功¶
　(註/)腫瘍衇數作膿兼洪皆正應之衇也若潰後洪大¶
　　膿出數洪者皆為邪盛正虛病衇相反其病日進¶
　　治亦無功¶
　腫瘍潰瘍滑衇歌¶
<pb:KR3e0090_WYG_061-115a>¶
腫瘍滑衇尚為順初起有痰治痰宜潰後痰多恐氣乏¶
喘生毒陷死之機¶
　(註/)滑主流通腫瘍初起衇滑無痰尚為順衇若有痰¶
　　則當以治痰為急恐潰後痰多氣乏必致喘生毒¶
　　陷而死也¶
　腫瘍潰瘍濇衇歌¶
腫瘍濇衇屬毒滯有力為實無力虛潰後衇濇為傷血¶
急補氣血莫遲疑¶
<pb:KR3e0090_WYG_061-115b>¶
　(註/)濇主滯澁腫瘍初起衇濇者乃氣血為毒滯之徵¶
　　若按之有力毒滯為實按之無力正損為虛不可¶
　　不辨若潰後衇濇為傷血不足之象急當大補氣¶
　　血莫遲疑也¶
　腫瘍潰瘍虛實衇歌¶
腫瘍衇虛宜内托潰後内虛大補寜腫瘍衇實宜消散¶
潰後如實毒未清¶
　(註/)腫瘍未潰衇虛者不須攻毒惟宜内托已潰衇應¶
<pb:KR3e0090_WYG_061-116a>¶
　　虛者急當以大補收功如腫瘍未潰衇實者當消¶
　　毒散毒已潰衇實者乃毒氣猶未清也¶
　腫瘍潰瘍長衇歌¶
腫瘍長衇為有餘消散之方任所施潰後得之為氣治¶
條然和暢不須醫¶
　(註/)腫瘍見衇長者乃氣血有餘消散之方任意施治¶
　　潰後衇長者乃氣之暢也故曰氣治不待醫藥自¶
　　能愈也¶
<pb:KR3e0090_WYG_061-116b>¶
　腫瘍潰瘍短衇歌¶
腫瘍短衇元氣虛大加補劑始相宜潰後衇短為虛甚¶
補之仍短决死期¶
　(註/)腫瘍衇短者元氣虛也非大加補益之劑不可潰¶
　　後衇短者虛之甚也若補之而衇仍短者則為敗¶
　　證其死必矣¶
　腫瘍潰瘍洪衇歌¶
腫瘍洪衇陽熱盛宣熱攻毒必有功潰後洪衇毒留内¶
<pb:KR3e0090_WYG_061-117a>¶
治之不退自然凶¶
　(註/)腫瘍未潰衇洪者熱盛也宣熱攻毒之法可施若¶
　　潰後衇洪者邪盛也服藥而衇洪不退者為正虛¶
　　邪盛其凶不免¶
　腫瘍潰瘍微衇歌¶
腫瘍微衇為虛候内托受補始能痊潰後見此雖為順¶
微細無神作逆觀¶
　(註/)腫瘍衇微者乃虛候也當以内托補劑為主受補¶
<pb:KR3e0090_WYG_061-117b>¶
　　者方能痊可若潰後衇微雖為順候設按之微細¶
　　無神則根本已虧亦當作逆證觀也¶
　腫瘍潰瘍動緊衇歌¶
腫瘍將發衇動緊乃因毒氣外搏經潰後見之毒内搏¶
此為殘賊證不輕¶
　(註/)腫瘍見動衇緊衇者乃毒氣外搏於經之象也若¶
　　潰後見動緊之衇則為毒氣内搏於臟腑之象盖¶
　　動緊乃殘賊之衇潰後不宜見之故曰證不輕也¶
<pb:KR3e0090_WYG_061-118a>¶
　腫瘍潰瘍緩衇歌¶
腫瘍衇緩何須藥和緩從容最吉祥潰後見之為胃好¶
便和飲食自然康¶
　(註/)腫瘍衇緩乃氣血和平不待服藥自然安愈之吉¶
　　兆也潰後見之則為胃和飲食自甘二便自調其¶
　　證自然康寜也¶
　腫瘍潰瘍芤弦衇歌¶
腫瘍芤衇血原虛潰後見芤理所宜腫瘍弦衇邪作痛¶
<pb:KR3e0090_WYG_061-118b>¶
潰後而弦邪病脾¶
　(註/)腫瘍未潰衇芤者其血必素虛也潰後見芤乃去¶
　　血之後亦理之所宜也腫瘍衇弦者乃毒攻作痛¶
　　之象蓋弦主痛也若潰後衇弦者則為肝邪侮脾¶
　　蓋弦乃肝衇也¶
　腫瘍潰瘍牢衇歌¶
腫瘍牢衇為邪固未作膿時衇見牢已潰見牢邪難已¶
結核瘰癧不能消¶
<pb:KR3e0090_WYG_061-119a>¶
　(註/)腫瘍衇牢未作膿時見之主毒邪牢固難消潰後¶
　　見之邪亦難已若一切結核瘰癧見此牢衇皆主¶
　　牢固不能消之候也¶
　腫瘍潰瘍濡弱衇歌¶
腫瘍濡弱衇不足扶虛托裏始能痊潰後雖為衇病應¶
但無虛候始得安¶
　(註/)腫瘍衇見濡弱不足者必用扶元托裏之劑始能¶
　　痊也潰後衇見濡弱雖為衇病相應但無虛證始¶
<pb:KR3e0090_WYG_061-119b>¶
　　得安全若精神疲&KR0629;飲食不思亦危候也¶
　腫瘍潰瘍散衇歌¶
腫瘍散衇最可愁毒盛氣散不能收潰後見斯亦為逆¶
急投補固或無憂¶
　(註/)腫瘍最忌散衇蓋散衇為毒盛氣散不能收功之¶
　　證潰後見之亦主逆也急投補虛收固之劑或有¶
　　生者¶
　腫瘍潰瘍大細衇歌¶
<pb:KR3e0090_WYG_061-120a>¶
腫瘍衇大為順候潰後衇大不相宜腫瘍潰後衇細小¶
總主癰疽氣血虛¶
　(註/)腫瘍衇大為正實毒必易出為順候也潰後衇大¶
　　為病進其毒難化為不宜也腫瘍潰瘍衇見細小¶
　　者總屬氣血兩虛惟宜大補為主¶
　腫瘍潰瘍促衇歌¶
促衇無分腫潰瘍總為陽結不宜常漸退毒散猶可愈¶
常進不退必然亡¶
<pb:KR3e0090_WYG_061-120b>¶
　(註/)腫瘍潰瘍衇見促者皆為陽結但宜暫而不宜常¶
　　也如促衇漸漸而退則毒亦漸漸而散猶或可愈¶
　　若常進不退其亡必矣¶
　腫瘍潰瘍結代衇歌¶
腫瘍結衇為陰結急宜温解始能康潰後見結陰虚歇¶
如代之歇定然亡¶
　(註/)腫瘍結衇者乃陰結也急用温散解毒之劑始可¶
　　獲效若潰後見結衇則為陰虛之歇止尚不主死¶
<pb:KR3e0090_WYG_061-121a>¶
　　若如代衇之歇動而中止不能自還則為真臟之¶
　　衇見定主亡也¶
　十二經氣血多少歌¶
多氣多血惟陽明少氣太陽厥隂經二少太隂常少血¶
血虧行氣補其榮氣少破血宜補氣氣血兩充功易成¶
厥隂少陽多相火若發癰疽最難平¶
　(註/)人之十二經有氣血多少之分多則易愈少則難¶
　　痊瘍醫明此臨證可豫知癰疽瘡瘍之始終難易¶
<pb:KR3e0090_WYG_061-121b>¶
　　而用藥消補之法始當也如手陽明大腸足陽明¶
　　胃此二經常多氣多血手太陽小腸足太陽膀胱¶
　　手厥隂包絡足厥隂肝此四經常多血少氣手少¶
　　陽三焦足少陽膽手少隂心足少隂腎手太隂肺¶
　　足太隂脾此六經常多氣少血大法血多者則破¶
　　其血氣多者則行其氣氣少者難於起發宜托補¶
　　之血少者難於收斂宜滋養之氣血兩充則易於¶
　　起發易於收斂惟手足厥隂少陽四經倍多相火¶
<pb:KR3e0090_WYG_061-122a>¶
　　此四經若發癰疽肌肉難長瘡口難合倘過用驅¶
　　毒峻利之藥以伐其氣以消其血必難收功故明¶
　　其經之氣血多少則用藥不致有妄汗妄下之弊¶
　　矣¶
<pb:KR3e0090_WYG_061-123a>¶
　癰疽總論歌¶
癰疽原是火毒生經絡阻隔氣血凝外因六滛八風感¶
内因六慾共七情飲食起居不内外負挑跌撲損身形¶
膏粱之變營衞過藜藿之虧氣血窮疽由筋骨陰分發¶
肉衇陽分發曰癰瘍起皮裏肉之外瘡發皮膚癤通名¶
陽盛焮腫赤痛易陰盛色黯陷不疼半陰半陽不髙腫¶
微痛微焮不甚紅五善為順七惡逆見三見四死生明¶
臨證色衇須詳察取法温涼補汗攻善治傷寒雜證易¶
<pb:KR3e0090_WYG_061-123b>¶
能療癰疽腫毒精¶
　(註/)經云諸痛癢瘡瘍皆屬心火故曰癰疽原是火毒¶
　　生也癰疽皆因榮衞不足氣血凝結經絡阻隔而¶
　　生故曰經絡阻隔氣血凝也其因有三外因内因¶
　　不内外因也外因者由於春之風夏之熱暑長夏¶
　　之濕秋之燥冬之寒也當其時而至則為正氣非¶
　　其時而至或過盛則為滛邪凡此六滛為病皆屬¶
　　外因亦有因於八風相感如冬至日正北大剛風¶
<pb:KR3e0090_WYG_061-124a>¶
　　立春日東北凶風春分日正東嬰兒風立夏日東¶
　　南弱風夏至日正南大弱風立秋日西南謀風秋¶
　　分日正西剛風立冬日西北折風應時而至主生¶
　　養萬物不應時而至主殺害萬物若人感受内生¶
　　重病外生癰腫凡此八風為病亦屬外因故曰外¶
　　因六滛八風感也内因者起於耳聽滛聲眼觀邪¶
　　色鼻聞過臭舌貪滋味心思過度意念妄生皆損¶
　　人神氣凡此六慾為病皆屬内因又有喜過傷心¶
<pb:KR3e0090_WYG_061-124b>¶
　　怒過傷肝思過傷脾悲過傷肺恐過傷腎憂久則¶
　　氣結卒驚則氣縮凡此七情為病亦屬内因故曰¶
　　内因六慾共七情也不内外因者由於飲食不節¶
　　起居不慎過飲醇酒則生火消灼陰液過飲茶水¶
　　則生濕停飲過食五辛則損氣血傷饑失飽則傷¶
　　脾胃凡此皆飲食之致病也晝日過勞挑輕負重¶
　　跌撲㨛墜等類損其身形夜不静息強力入房勞¶
　　傷精氣凡此皆起居之致病也其起於膏粱厚味¶
<pb:KR3e0090_WYG_061-125a>¶
　　者多令人榮衞不從火毒内結起於藜藿薄食者¶
　　多令人胃氣不充氣血虧少凡此亦屬不内外因¶
　　也人之身體計有五層皮衇肉筋骨也發於筋骨¶
　　間者名疽屬陰發於肉衇之間者名癰屬陽發於¶
　　皮裏肉外者名曰瘍毒只發於皮膚之上者名曰¶
　　瘡癤凡癰疽陽盛者初起焮腫色赤疼痛則易潰¶
　　易(僉/)順而易治以其為陽證也陰盛者初起色黯¶
　　不紅塌陷不腫木硬不疼則難潰難斂逆而難治¶
<pb:KR3e0090_WYG_061-125b>¶
　　以其為陰證也半陰半陽者漫腫不髙微痛不甚¶
　　微焮不熱色不甚紅此證屬險若能隨證施治不¶
　　失其宜則轉險為順否則逆矣五善者五善之證¶
　　也諸瘡見之為順則易治七惡者七惡之證也諸¶
　　瘡見之為逆則難治凡患癰疽者五善為順七惡¶
　　為逆見三善者則必生見四惡者則必死也醫者¶
　　於臨證之時須詳察色衇宜温者温之宜涼者涼¶
　　之宜補者補之宜汗者汗之宜攻者攻之庶有濟¶
<pb:KR3e0090_WYG_061-126a>¶
　　也然外證癰疽猶如内證傷寒善治傷寒則雜病¶
　　無不易治能療癰疽則諸瘡無不精妙蓋以能辨¶
　　表裏陰陽虚實寒熱也¶
　癰疽陽證歌¶
陽證初起焮赤痛根束盤淸腫如弓七日或疼時或止¶
二七瘡内漸生膿痛隨膿減精神爽腐脫生新氣血充¶
嫩肉如珠顔色美更兼鮮潤若榴紅自然七惡全無犯¶
應當五善喜俱逢須知此屬純陽證醫藥調和自有功¶
<pb:KR3e0090_WYG_061-126b>¶
　(註/)凡癰疽初起焮熱赤痛根束者暈不散也盤淸者¶
　　不漫腫也腫如弓者髙腫也此皆屬陽之證故潰¶
　　膿脫腐生新收口俱見易也¶
　癰疽陰證歌¶
陰證初起如粟大不紅不腫疙&KR1792;僵木硬不痛不焮熱¶
瘡根平大黯無光七朝之後不潰腐陷軟無膿結空倉¶
瘡上生衣如脫甲孔中結子似含芳紫黒膿稀多臭穢¶
若見七惡定知亡須知此屬純陰證雖有岐黄命不長¶
<pb:KR3e0090_WYG_061-127a>¶
　(註/)凡癰疽初起如粟米大之疙&KR1792;不紅不腫不焮熱¶
　　木硬不痛瘡根散漫色黯無光者此皆屬陰之證¶
　　故不潰腐空倉無膿生衣如甲葉不脫孔中結子¶
　　如花含子紫黒膿淸臭穢俱見難愈也¶
　癰疽半陰半陽歌¶
陰陽相半屬險證陽吉陰凶生死昭似陽微痛微焮腫¶
如陰半硬半腫髙腫而不潰因脾弱潰而不斂為膿饒¶
五善之證雖兼有七惡之證不全逃若能飲食知味美¶
<pb:KR3e0090_WYG_061-127b>¶
二便調和尚可療按法施治應手效陽長陰消自可調¶
　(註/)凡癰疽似陽不甚焮熱腫痛似陰不甚木硬平陷¶
　　此屬半陰半陽之險證若漸生善證則生漸生惡¶
　　證則死也¶
　癰疽五善歌¶
心善精神爽言淸舌潤鮮不躁不煩渇寤寐兩安然肝¶
善身輕便不怒不驚煩指甲紅潤色溲和便不難脾善¶
唇滋潤知味喜加餐膿黄稠不穢大便不稀乾肺善聲¶
<pb:KR3e0090_WYG_061-128a>¶
音響不喘無𠻳痰皮膚光潤澤呼吸氣息安腎善不午¶
熱口和齒不乾小水淸且白夜卧静如山¶
　(註/)寤寐者醒與睡也不怒不驚者不自怒驚也溲者¶
　　小水也便者大便也不午熱者不午後發熱也¶
　癰疽七惡歌¶
一惡神昏憒心煩舌燥乾瘡色多紫黒言語自呢喃二¶
惡身筋強目睛正視難瘡頭流血水驚悸是傷肝三惡¶
形消瘦瘡形陷又堅膿淸多臭穢不食脾敗難四惡皮¶
<pb:KR3e0090_WYG_061-128b>¶
膚槁痰多韻不圓喘生鼻搧動肺絶必歸泉五惡時引¶
飲咽喉若燎烟腎亡容慘黒囊縮死之原六惡身浮腫¶
腸鳴嘔&KR3101;繁大腸多滑泄臟腑敗之端七惡瘡倒陷如¶
剝鱔一般時時流汚水四肢厥逆寒¶
　(註/)呢喃言語不淸也驚悸心驚跳也消瘦肌肉消瘦¶
　　也皮膚槁乾槁也韻不圓不響亮也鼻搧動鼻孔¶
　　搧動也咽喉若燎烟乾熱嗆痛也容慘不樂也囊¶
　　縮外腎縮也嘔&KR3101;嘔而作格逆也如剝鱔瘡面無¶
<pb:KR3e0090_WYG_061-129a>¶
　　皮似剝皮鱔魚之狀也¶
　癰疽順證歌¶
順證初起小漸大憎寒壯熱漸焮疼氣盛頂尖髙腫起¶
血風根脚收束紅陽證二七膿熟潰陰證廿一膿始成¶
已潰醃氣無滃氣腐脫新生飲食增瘡形雖大終無害¶
老少壯弱俱成功¶
　(註/)癰疽初起從小而大漸漸憎寒壯熱漸漸疼痛焮¶
　　赤氣盛者頂尖髙腫而起血盛者則根脚收束而¶
<pb:KR3e0090_WYG_061-129b>¶
　　紅此順證也陽證則十四日而膿卽熟者陽性速¶
　　也陰證必待廿一日而膿始成者陰性遲也已潰¶
　　膿有醃氣而無滃氣者則腐肉易脫新肉易生飲¶
　　食自增瘡形雖大終無害也醃氣卽俗呼哈拉氣¶
　　也¶
　癰疽逆證歌¶
逆證黍米不知疼漫腫不熱頂塌平未老白頭堅且硬¶
舌乾煩燥不生膿肉腫瘡陷豬肝紫遺尿直視幷撮空¶
<pb:KR3e0090_WYG_061-130a>¶
眼神透露精神短身縮循衣唇吻靑面若塗脂皮枯槁¶
唇白腹脹定難生已潰内堅皮破爛腐後心煩膿水淸¶
新肉不生多臭穢頭低項輭憔悴容陽病指甲靑必絶¶
陰病顴紅命必終鼻生烟煤譫妄語新肉板片瀉直傾¶
面色土黄耳枯黒人中抽縮溝坦平口張氣出無回返¶
鼻孔相搧隨息行汗出如珠不易散血水如肺痰膠凝¶
肉綻爛斑神離亂滿面黒氣慘天庭綿潰内似葡萄篏¶
眼眶迷漫黒氣濃以上無論腫與潰但逢此證悉屬凶¶
<pb:KR3e0090_WYG_061-130b>¶
　(註/)癰疽初起形如黍米不知疼痛漫腫不熱頂見平¶
　　塌未潰白頭按之堅硬舌乾煩躁此等逆證决不¶
　　化膿肉腫瘡不腫而陷其色如豬肝之紫者是毒¶
　　邪已深也若更見遺尿直視神露神短撮空循衣¶
　　唇吻靑面若塗脂皮膚枯槁唇白腹脹種種惡候¶
　　斷無生理已潰後内堅皮爛腐後心煩膿水淸稀¶
　　新肉不生臭穢難近頭低項輭形容憔悴陽病指¶
　　甲靑色陰病兩顴紅赤以至眼眶迷漫黒氣濃等¶
<pb:KR3e0090_WYG_061-131a>¶
　　證無論毒之腫潰但逢此數者皆為凶證難治也¶
　癰疽辨腫歌¶
虛漫實髙火焮紅寒腫木硬紫黯青濕深肉綿淺起皰¶
風腫宣浮微熱疼痰腫硬綿不紅熱鬱結更硬若岩棱¶
氣腫皮緊而内輭喜消怒長無熱紅瘀血跌撲暴腫熱¶
產後閃挫久瘀經木硬不熱微紅色將潰色紫已成膿¶
　(註/)人之氣血周流不息稍有壅滯即作腫矣然腫有¶
　　虛腫實腫寒腫濕腫風腫痰腫有鬱結傷肝作腫¶
<pb:KR3e0090_WYG_061-131b>¶
　　有氣腫有跌撲瘀血作腫有產後與閃挫瘀血作¶
　　腫諸腫形勢各異如虛者漫腫實者髙腫火腫者¶
　　色紅皮光焮熱殭硬寒腫者其勢木硬色紫黯靑¶
　　濕腫者皮肉重墜深則按之如爛棉淺則起光亮¶
　　水皰破流黄水風腫者皮膚拘皺不紅其勢宣浮¶
　　微熱微疼痰腫者輭如綿硬如饅不紅不熱鬱結¶
　　傷肝作腫者不紅不熱堅硬如石棱角狀如岩凸¶
　　氣腫者以手按之皮緊而内輭遇喜則消遇怒則¶
<pb:KR3e0090_WYG_061-132a>¶
　　長無紅無熱皮色如常跌仆瘀血作腫者暴腫大¶
　　熱胖脹不紅產後與閃挫瘀血作腫者瘀血久滯¶
　　於經絡忽發則木硬不熱微紅若膿已成而將潰¶
　　者其色必紫諸腫形狀如此不可一㮣而論也¶
　癰疽辨痛歌¶
輕痛肌肉皮膚淺重痛身在骨筋間虛痛饑甚不脹閉¶
喜人揉按暫時安實痛飽甚多脹閉畏人挨按痛難言¶
寒痛喜煖色不變熱痛焮痛遇冷歡膿痛鼓長按復起¶
<pb:KR3e0090_WYG_061-132b>¶
瘀痛隠隠潰不然風痛氣痛皆走注風刺氣刺細心看¶
　(註/)痛由不通然亦種種不一有輕痛重痛虛痛實痛¶
　　寒痛熱痛膿痛瘀血凝結作痛風痛氣痛之别輕¶
　　痛者肌肉皮膚作痛屬淺重痛者痛徹筋骨屬深¶
　　虛痛者腹饑則甚不脹不閉喜人揉按暫時可安¶
　　實痛者食飽則甚又脹又閉畏人挨按痛不可言¶
　　寒痛者痛處定而不移皮色不變遇煖則喜熱痛¶
　　者皮色焮赤遇冷則歡膿痛者憎寒壯熱形勢鼓¶
<pb:KR3e0090_WYG_061-133a>¶
　　長按而復起瘀血凝結作痛者初起隠隠作痛微¶
　　熱微脹將潰則色紫微痛既潰則不疼風痛者走¶
　　注甚速氣痛者流走無定刺痛難忍諸痛如此不¶
　　可不詳辨也¶
　癰疽辨膿歌¶
癰疽未成宜消托已成當辨有無膿按之堅硬無膿象¶
不熱無膿熱有膿大輭應知膿已熟半輭半硬膿未成¶
按之卽起膿已有不起無膿氣血窮深按速起稀黄水¶
<pb:KR3e0090_WYG_061-133b>¶
深按緩起壞汚膿實而痛甚内是血内是氣兮按不疼¶
輕按即痛知膿淺重按方疼深有膿薄皮剝起其膿淺¶
皮不髙阜膿必濃稠黄白膿宜先出桃紅紅水次第行¶
肥人膿多瘦人少凡此當究有變凶稠黄氣實虛稀白¶
粉漿汚水定難生汗後膿穢猶可愈膿出身熱治無功¶
　(註/)凡看癰疽瘡瘍形勢未成者卽用内消之法若形¶
　　勢已成卽用内托之法當辨膿之有無淺深以手¶
　　按之堅硬者無膿之象按之不熱者無膿熱者有¶
<pb:KR3e0090_WYG_061-134a>¶
　　膿按之大輭者内膿已熟半輭半硬者膿未全成¶
　　按之指起即復者有膿不復者無膿其氣血必窮¶
　　而虛甚也深按之而速起者内是稀黄水深按之¶
　　而緩起者内是壞汚膿按之實而痛甚者内必是¶
　　血按之虛而不疼者内必是氣輕按即痛者其膿¶
　　淺重按方痛者其膿深薄皮剝起者其膿必淺皮¶
　　色不變不髙阜者其膿必稠大抵癰疽瘡瘍先宜¶
　　出黄白稠膿次宜出桃花膿再次宜流淡紅水胖¶
<pb:KR3e0090_WYG_061-134b>¶
　　人宜於膿多瘦人宜於膿少若胖人膿少是肉不¶
　　腐瘦人膿多是肉敗壞皆非吉也又凡氣實者多¶
　　稠黄膿氣虛者多稀白膿半虛半實者多稠白膿¶
　　又有膿出如粉漿如汚水者謂之敗漿不治之證¶
　　也命必難生惟汗後膿穢者可愈若膿已出而身¶
　　猶大熱不休者治亦無功葢癰疽之得膿如傷寒¶
　　之得汗汗出而反大熱者壞傷寒也膿出而身猶¶
　　大熱者壞癰疽也¶
<pb:KR3e0090_WYG_061-135a>¶
　癰疽辨癢歌¶
初起作癢因風熱潰後膿漚或冒風將斂作癢生新肉¶
癢若蟲行氣血充¶
　(註/)癢屬風亦各有因凡腫瘍初起皮膚作癢者為風¶
　　熱相搏潰後作癢者輕由膿漚甚由瘡口冒風故¶
　　突起疙&KR1792;形如小米抓破之後津水者是脾濕津¶
　　血者是脾燥若將斂作癢者緣初腫時肌肉結滯¶
　　氣血罕來及至將斂氣血漸充助養新肉故癢也¶
<pb:KR3e0090_WYG_061-135b>¶
　　然必癢若蟲行方稱美疾他如疥癬作癢皆屬風¶
　　滛勿視為一類也¶
　癰疽辨暈歌¶
眞暈應知非腫痕瘡旁形狀若紅筋臟腑藴受銳毒發¶
三暈可愈五傷身¶
　(註/)俗以腫痕為暈非真暈也真暈生於瘡口之旁狀¶
　　若紅筋皆由臟腑藴受銳毒而成二三暈可治五¶
　　暈難醫¶
<pb:KR3e0090_WYG_061-136a>¶
　癰疽總論治法歌¶
癰疽瘡瘍初如粟麻癢焮痛卽大毒不論陰陽灸最宜¶
灸後湯洗膏固䕶内用疏解與宣通外宜敷藥四圍束¶
輕證神燈照三枝平塌須急補不足髙腫不可過於攻¶
内熱毒盛須消毒二便秘結宜通利臟腑宣通方為福¶
十日以後瘡尚堅鈹鍼㸃破最宜先半月之後膿若少¶
藥筒拔提膿要黏瘡已潰爛腐不脫當腐剪破開其竅¶
能令膿管得通流自然瘡頭無閉塞頻將湯洗忌風吹¶
<pb:KR3e0090_WYG_061-136b>¶
去腐須當上靈藥生肌散用將斂時保養須勤毋怠惰¶
切忌膿出投寒凉冬宜温室夏明忩肌肉長平將蒼斂¶
謹愼調理更加詳新肉如珠皮不斂若失保養命多亡¶
　(註/)癰疽瘡瘍初起如粟若麻癢焮痛者即毒甚也七¶
　　日以前形勢未成不論陰陽俱先當灸之輕者使¶
　　毒氣隨火而散重者拔引鬱毒通徹内外實良法¶
　　也灸完即用湯洗之法洗完用太乙膏貼於瘡頂¶
　　上豫防風襲内服疏解宣通之劑如神授衞生湯¶
<pb:KR3e0090_WYG_061-137a>¶
　　内疏黄連湯蟾酥丸之類外圍敷藥如冲和膏玉¶
　　龍膏之類四圍束之輕證以神燈照照之每用三¶
　　枝如形勢已成當因證施治平塌者宜投補劑以¶
　　益其不足使毒外出髙腫者不可過於攻伐以傷¶
　　元氣致難潰斂内熱盛者須佐消毒之劑以防毒¶
　　熾二便秘結者急用通利之方使臟腑宣通方為¶
　　佳兆如十日之後瘡尚堅硬必須用鈹鍼當頭㸃¶
　　破半月之後膿尚少者急用藥筒㧞法㧞之膿血¶
<pb:KR3e0090_WYG_061-137b>¶
　　膠黏者為順紫血稀水者為逆過二十一日縱有¶
　　稀膿亦難治矣若已潰之後腐仍不脫堵塞瘡口¶
　　者用刀剪當頭剪開寸餘使膿管通流自然瘡不¶
　　閉塞㧞膿剪腐已完用方盤一箇瘡下放定將豬¶
　　蹄湯以輭帛淋洗瘡上倂入孔内輕手擦浄内膿¶
　　庶敗腐宿膿隨湯而出以浄為度再以輭帛疊成¶
　　七八重勿令太乾𢃄湯乘熱覆於瘡上兩手輕按¶
　　片時帛温再換如此洗按四五次血氣疏通患者¶
<pb:KR3e0090_WYG_061-138a>¶
　　自然爽快每日如是洗之謹避風寒腐肉處以黄¶
　　靈藥摻之候腐肉脫盡已見紅肉時洗後隨用抿¶
　　脚挑玉紅膏於手心上捺化搽塗瘡口内外用太¶
　　乙膏蓋之不數日新肉頓生瘡勢將歛以生肌散¶
　　或珍珠散撒之保養謹愼不可怠緩膿出後切忌¶
　　投以寒凉之藥患者冬宜温室防其寒也夏宜明¶
　　忩避風暑也肌肉長平蒼歛時尤加小心謹愼調¶
　　理即使新肉如珠皮口將歛若調理疏忽失於保¶
<pb:KR3e0090_WYG_061-138b>¶
　　養恐致虛脫暴變命必危亡矣¶
　内消治法歌¶
内消表散有竒功衇證俱實用最靈衇證俱虛宜兼補¶
發渴便秘貴疏通清熱解毒活氣血更看部位屬何經¶
主治隨加引經藥毒消肌肉自然平¶
　(註/)經云發表不逺熱又云汗之則瘡已故曰内消表¶
　　散有竒功也惟衇證俱實者斯可用之若衇證俱¶
　　虛便宜兼補發渴便秘須急疏行不可槪施表散¶
<pb:KR3e0090_WYG_061-139a>¶
　　之劑也癰疽皆因氣血凝結火毒太盛所致故以¶
　　淸熱解毒活氣活血為主更宜詳看部位屬何經¶
　　絡卽用引經之藥以治之則腫痛自消肌肉自平¶
　　矣¶
　内托治法歌¶
已成不起更無膿堅硬不赤或不疼膿少清稀口不斂¶
大補氣血調衞榮佐以祛毒行滯品寒加温熱禦寒風¶
腫消膿出腐肉脫新生口斂内托功¶
<pb:KR3e0090_WYG_061-139b>¶
　(註/)凡瘡腫已成不能突起亦難潰膿或堅腫不赤而¶
　　疼或不疼膿少淸稀瘡口不合皆氣血虛也宜以¶
　　大補氣血調和榮衞為君祛毒為佐加以辛香行¶
　　其鬱滯加以温熱禦其風寒候膿出腫消腐肉盡¶
　　去氣血充足新肉自然生矣¶
　虛實治法歌¶
癰疽未膿灸最良藥服托裏自安康發熱惡寒身拘緊¶
無汗表散功最長腫硬口乾二便秘下利毒熱自然凉¶
<pb:KR3e0090_WYG_061-140a>¶
焮痛熱盛煩躁渴便和淸熱自吉昌内膿不出瘀肉塞¶
用刀開割法相當輭漫無膿不腐潰宜服温補助生陽¶
潰後新肉如凍色倍加温熱自吉祥大汗亡陽桂枝附¶
自汗肢厥四逆湯脾虛潰後肌消瘦膿水淸稀面白黄¶
不眠發熱瘡口懈食少作渴大便溏宜服淸補助脾劑¶
投方應證保無妨¶
　(註/)凡治癰疽不問陰陽表裏日數逺近但未見膿時¶
　　俱宜灸之焮腫發熱衇浮者宜用托裏之藥若衇¶
<pb:KR3e0090_WYG_061-140b>¶
　　緊發熱惡寒徧身拘緊無汗者宜用表散之藥腫¶
　　硬口乾二便秘澁者宜用下利之藥以洩其毒熱¶
　　焮痛勢深煩躁飲冷口燥舌乾便和者宜用淸熱¶
　　之藥内膿不出瘀肉堵塞瘡口者用刀開割之輭¶
　　漫無膿不腐潰者陽虛也助以温補之劑以生其¶
　　陽潰後新肉生遲如凍色者肉冷肌寒也宜倍加¶
　　温熱之藥如大汗不止者亡陽也宜用桂枝附子¶
　　等藥自汗肢厥者宜用四逆湯若潰後肌肉消瘦¶
<pb:KR3e0090_WYG_061-141a>¶
　　膿水淸稀面色黄白者脾虛也不寐發熱者虛火¶
　　上炎也瘡口懈大者氣陷不固也食少作渴大便¶
　　溏者脾虛熱也俱宜服淸補助脾之藥¶
　癰疽鍼法歌¶
取膿除瘜用鈹鍼輕重疾徐在一心皮薄鍼深傷好肉¶
肉厚鍼淺毒猶存腫髙且軟鍼四五堅腫宜鍼六七分¶
腫平肉色全不變此證當鍼寸許深背腹肋脅生毒患¶
扁鍼斜入始全身欲大開口鍼斜出小開直出法須遵¶
<pb:KR3e0090_WYG_061-141b>¶
氣虛先補鍼宜後膿出證退效如神用在十日半月後¶
使毒外出不傷人又有不宜用鍼處癭瘤冬月與骨筋¶
　(註/)經云癰氣之瘜者當以鍼開除去之又云鈹鍼末¶
　　如鋒銳以取大膿故曰取膿除瘜用鈹鍼也其輕¶
　　重疾徐自有一定在人心度量用之不可亂施蓋¶
　　皮薄鍼深反傷好肉肉厚鍼淺毒又難出大抵腫¶
　　髙而軟者在肌肉鍼四五分腫下而堅者在筋衇¶
　　鍼六七分腫平肉色不變者附於骨也宜鍼寸許¶
<pb:KR3e0090_WYG_061-142a>¶
　　若毒生背腹肋脅等處宜扁鍼斜入以防透膜鍼¶
　　旣透膿視瘡口必有膿意如珠斯時欲大開口則¶
　　將鍼斜出欲小開口則將鍼直出所謂逆而奪之¶
　　順而取之也隨以棉紙撚蘸元珠膏度之使膿會¶
　　齊二三時將撚取出瘡口貼太乙膏四圍敷烏龍¶
　　膏元氣虛者必先補而後鍼膿一出則諸證悉退¶
　　再者用鍼自有其時不可太早亦不可太遲如十¶
　　日之間瘡尚堅硬用鈹鍼當頭㸃破半月後不作¶
<pb:KR3e0090_WYG_061-142b>¶
　　膿腐者用鈹鍼品字樣三孔開之不問深淺以知¶
　　痛為住隨用藥筒㧞法㧞之又有不宜鍼者如癭¶
　　瘤結核之類肚臍骨節近筋之處及冬月閉藏之¶
　　時皆在所禁也¶
　癰疽砭法歌¶
癰疽腫赤走不定赤遊丹毒紅絲疔時毒瘀血壅盛證¶
砭石治法最宜行只須刺皮無傷肉磁鋒對患最宜輕¶
毒血遇刺皆出盡腫消紅散有竒功¶
<pb:KR3e0090_WYG_061-143a>¶
　(註/)凡癰疽紅腫色赤遊走不定及赤遊丹毒紅絲疔¶
　　走散時毒瘀血壅盛等證皆宜行砭石之法然忌¶
　　其太深内經所謂刺皮無傷肉也法用細磁器擊¶
　　碎取有鋒芒者一塊用筯一根將頭劈開夾而縛¶
　　之用二指輕捺筯梢以磁鋒對患處懸寸許再用¶
　　重筯一根頻擊筯頭令毒遇血刺皆出至次日腫¶
　　未全消再量行砭之以腫消紅散為度¶
　癰疽灸法歌¶
<pb:KR3e0090_WYG_061-143b>¶
癰疽初起七日内開結㧞毒灸最宜不痛灸至痛方止¶
瘡疼灸至不疼時法以濕紙覆其上乾處先灸不宜遲¶
蒜灸黄蠟附子灸豆豉蠐螬各用之¶
　(註/)凡癰疽初起七日以前開結㧞毒非灸不可不痛¶
　　者灸至知痛瘡疼者灸至不疼蓋着毒則不痛至¶
　　好肉則痛必灸至知痛者令火氣至好肉方止也¶
　　着皮肉未壞處則痛着毒則不痛必灸至不疼者¶
　　令火氣着毒方止也法以紙蘸水滿覆患上看紙¶
<pb:KR3e0090_WYG_061-144a>¶
　　先乾處即先灸之但灸法貴於早施如證起二三¶
　　日即灸十證可全八九四五日灸者十證可全六¶
　　七六七日灸者十證可全四五愈早愈妙其法不¶
　　一有隔蒜灸者有當肉灸者有用黄蠟灸者有用¶
　　附子灸豆豉灸蠐螬灸者一壯灸至百壯以效為¶
　　度至艾壯之大小則量瘡勢以定之然灸有應忌¶
　　者如腎俞發不宜灸恐消腎液手指不宜灸因皮¶
　　肉澆薄恐皮裂肉努至於頭乃諸陽之首諸書俱¶
<pb:KR3e0090_WYG_061-144b>¶
　　云禁灸若誤灸逼毒入裏令人痰喘上涌反加大¶
　　腫然遇純陰下陷之證必當灸之不灸則不能回¶
　　陽若半陰半陽之證則仍當禁而不灸¶
隔蒜灸法¶
　大蒜切成片約三錢厚安瘡頭上用大艾壯灸之三¶
　壯即換一蒜片若漫腫無頭者以濕紙覆其上視其¶
　先乾處置蒜片灸之兩三處先乾兩三處齊灸之有¶
　一㸃白粒如粟四圍紅腫如錢者即於白粒上灸之¶
<pb:KR3e0090_WYG_061-145a>¶
　若瘡勢大日數多者以蒜搗爛鋪於瘡上艾鋪蒜上¶
　灸之蒜敗再易以知痛甚為效凡癰疽流注鶴膝風¶
　每日灸二三十壯癰疽陰瘡等證艾數必多宜先服¶
　䕶心散以防火氣入内灸小兒先將蒜置大人臂上¶
　燃艾候蒜温即移於小兒毒上其法照前經云寒邪¶
　客於經絡之中則血泣血泣則不通不通則衞氣從¶
　之壅遏而不得行故熱大熱不止則肉腐為膿蓋毒¶
　原本於火然與外寒相搏故以艾火蒜灸之使開結¶
<pb:KR3e0090_WYG_061-145b>¶
　其毒以移深居淺也¶
黄蠟灸法¶
　凡癰疽發背惡瘡頑瘡先以濕麵隨腫根作圏髙寸¶
　餘實貼皮上如井口形勿令滲漏圏外圍布數重防¶
　火氣烘膚圏内鋪蠟屑三四分厚次以銅漏杓盛桑¶
　木炭火懸蠟上烘之令蠟化至滚再添蠟屑隨添以¶
　井滿為度皮不痛者毒淺灸至知痛為度皮痛者毒¶
　深灸至不知痛為度去火杓即噴冷水少許於蠟上¶
<pb:KR3e0090_WYG_061-146a>¶
　俟令起蠟蠟底之色青黒此毒出之徵也如漫腫無¶
　頭者亦以濕紙試之於先乾處灸之初起者一二次¶
　即消已成者二三次即潰瘡久潰不歛四圍頑硬者¶
　即於瘡口上灸之蠟從孔入愈深愈妙其頑腐瘀膿¶
　盡化收斂甚速¶
附子餠灸法¶
　生川附子為末黄酒合作餠如三錢厚安瘡上以艾¶
　壯灸之每日灸數壯但令微熱勿令疼痛如餠乾再¶
<pb:KR3e0090_WYG_061-146b>¶
　易餠灸之務以瘡口紅活為度治潰瘍氣血俱虛不¶
　能收斂或風寒襲之以致血氣不能運行者實有竒¶
　驗¶
豆豉餠灸法¶
　癰疽發背已潰未潰用江西淡豆豉為末量瘡大小¶
　黄酒合作餠厚三分置患處灸之餅乾再易餅如己¶
　有瘡孔勿覆孔上四布豉餅列艾其上灸之使微熱¶
　勿令肉破如熱痛急易之日灸三度令瘡孔出汗即¶
<pb:KR3e0090_WYG_061-147a>¶
　瘥¶
蠐螬灸法¶
　疳瘻惡瘡諸藥不驗者取蠐螬剪去兩頭安瘡口上¶
　以艾灸之七壯一易不過七枚無不效者¶
麥冬粳米飲¶
　此方治癰疽陰瘡法當艾灸或灸太過者或陽瘡不¶
　應灸而誤灸者以致火毒入裏令患者頭項浮腫神¶
　昏痰湧吁吁作喘急服此藥以淸解火毒甚效¶
<pb:KR3e0090_WYG_061-147b>¶
　麥門冬(去心/)　　粳米(各三錢/)¶
　　水二鍾煎一鍾徐徐熱服¶
　(方/歌)麥冬粳米各等分能醫灸後頭項腫神昏痰湧作¶
　　喘聲水煎徐徐功最勇¶
　癰疽烙法歌¶
烙鍼二枚須一樣筯大頭圓七寸長撚時蘸油燒火上¶
斜入向輭烙斯良一烙不透宜再烙膿水流出始安康¶
再用紙撚入烙口外貼膏藥古稱强此法今時不常用¶
<pb:KR3e0090_WYG_061-148a>¶
惟恐患者畏驚惶今時多用陽燧錠代火鍼烙實竒方¶
　(註/)癰疽流注經久不消内潰不痛宜用火鍼烙之二¶
　　枚一樣形如筯粗頭圓長七寸撚時蘸香油炭火¶
　　上燒紅於瘡頭近下斜入向輭處烙之一烙不透¶
　　再烙必得膿水不假手按流出方用綿紙撮撚如¶
　　繩狀隨深淺撚入烙口餘紙分開外貼膏藥此古¶
　　法也今罕用之蓋恐患者驚惶故以陽燧錠代之¶
陽燧錠¶
<pb:KR3e0090_WYG_061-148b>¶
　蟾酥(末/)　　　　硃砂(末/)¶
　川烏(末/)　　　　草烏(各五分/末)¶
　直殭蠶(一條/末)¶
　　以上共和匀用硫黄一兩五錢置杓内微火炖化¶
　　次入前蟾酥等末攪匀再入當門子麝香二分氷¶
　　片一分攪匀即傾入濕磁盤内速盪轉成片俟冷¶
　　取收磁礶内用時取甜𤓰子大一塊要上尖下平¶
　　先用紅棗肉擦灸處粘藥於上用燈草蘸油撚火¶
<pb:KR3e0090_WYG_061-149a>¶
　　焠藥錠上灸五壯或七壯九壯畢即飲米醋半酒¶
　　鍾候起小皰用線鍼串破出黄水些須貼萬應膏¶
　　其毒即消如風氣痛用筯子於骨縫中按之痠痛¶
　　處以墨㸃記灸之¶
　　再諸瘡初起於腫處各灸三五壯立瘥¶
　(方/歌)陽燧錠灸寒腫瘡硃砂二烏殭硫黄火煉加蟾共¶
　　氷麝乘熱傾出成片良¶
　神燈照法歌¶
<pb:KR3e0090_WYG_061-149b>¶
癰疽輕證七日時神燈照法最相宜未成自消已成潰¶
卽發卽腐實稱竒油浸灼火周圍照初用三根漸加之¶
照後敷藥貼患上有膿湯洗不宜遲¶
　(註/)凡癰疽輕證初起七日前後神燈照法最宜能使¶
　　未成者自消已成者自潰不起發者卽起發不腐¶
　　者卽腐實有竒驗將神燈照麻油浸透用火㸃着¶
　　離瘡半寸許自外而内周圍徐徐照之火頭向上¶
　　藥氣入内毒氣隨火解散自不致内侵臟腑初用¶
<pb:KR3e0090_WYG_061-150a>¶
　　三根漸加至四五根候瘡勢漸消時仍照之但照¶
　　後卽用敷藥圍敷瘡根比瘡暈大二三分為率瘡¶
　　口用萬應膏貼之如乾及有膿用豬蹄湯潤洗之¶
　　如己潰大膿㵼時不必用此照法¶
神燈照法方¶
　硃砂　　　　　雄黄¶
　血竭　　　　　没藥(各二錢/)¶
　麝香(四分/)¶
<pb:KR3e0090_WYG_061-150b>¶
　　共為細末每用三分紅綿紙裹藥搓撚長七寸麻¶
　　油浸透聽用¶
　(方/歌)神燈照法功速急麝没雄硃血竭宜為末紙裹麻¶
　　油潤火㸃薰瘡火毒離¶
　桑柴火烘法歌¶
癰疽初起腫且疼重若負石不潰膿桑柴烘法能解毒¶
止痛消腫有竒功新桑樹根劈條用木枝長有九寸零¶
劈如指粗一頭燃吹滅用火患處烘片時火盡宜再換¶
<pb:KR3e0090_WYG_061-151a>¶
每用三四枝方靈每日須烘二三次腫潰腐脫新肉生¶
　(註/)凡癰疽初起腫痛重若負石堅而不潰者桑柴烘¶
　　之能解毒止痛消腫散瘀毒水一出卽能内消若¶
　　潰而不腐新肉不生疼痛不止者用之助陽氣散¶
　　瘀毒生肌肉移深居淺實有竒驗法用新桑樹根¶
　　劈成條或桑木枝長九寸劈如指粗一頭燃着吹¶
　　滅用火向患處烘片時火盡再換每次烘三四枝¶
　　每日烘二三次以知熱腫潰肉腐為度此古法也¶
<pb:KR3e0090_WYG_061-151b>¶
　　但桑柴火力甚猛宜用於未潰之先可以生發陽¶
　　氣速潰速腐若已潰之後或瘡口寒或天氣寒或¶
　　肌肉生遲者亦須烘之使肌肉常煖法以桑木燒¶
　　作紅炭以漏杓盛之懸患上自四圍烘至瘡口或¶
　　髙或低總以瘡知熱為度每日烘後再換敷貼之¶
　　藥蓋肌肉遇煖則生潰後烘法亦瘍科所不可缺¶
　　也¶
　牛膠蒸法歌¶
<pb:KR3e0090_WYG_061-152a>¶
癰疽發背痔漏瘡牛膠蒸法最相當熬稠攤紙貼患上¶
醋煮軟布熱蒸良温易瘡癢膿出盡洗法膠紙貫衆湯¶
　(註/)癰疽發背痔漏惡瘡臁瘡久頑不斂等瘡用牛皮¶
　　膠一塊水熬稀稠得所攤厚紙上每剪一塊貼瘡¶
　　口次用釅醋煮軟布二塊乘熱罨膠紙上蒸之稍¶
　　温再易蒸至瘡癢膿出至盡豫用貫衆二兩煎湯¶
　　熱洗去膠紙外用膏藥貼之次日照前蒸洗直至¶
　　膿盡瘡乾為度¶
<pb:KR3e0090_WYG_061-152b>¶
　藥筒拔法歌¶
癰疽陰證半月間不發不潰硬而堅重如負石毒膿鬱¶
致生煩躁拔為先鈹鍼放孔品字樣膿鮮為順紫黒難¶
　(註/)癰疽陰證十五日前後瘡不起發膿至深不能外¶
　　潰瘡勢堅硬重如負石毒膿内潰好肉致生煩躁¶
　　宜用藥筒拔法為先令毒膿得門路而出豫將竹¶
　　筒藥水煮熱次用鈹鍼置瘡頂一寸之内品字樣¶
　　放開三孔深一寸或半寸量瘡之髙下取竹筒乘¶
<pb:KR3e0090_WYG_061-153a>¶
　　熱合於瘡孔上拔出膿血紅黄鮮明者為順證易¶
　　治若膿血紫黒者為敗證難治¶
煮竹筒方¶
　羌活　　　　　獨活¶
　紫蘇　　　　　蘄艾¶
　菖蒲　　　　　白芷¶
　甘草(各五錢/)　　連鬚葱(二兩/)¶
　　水十碗熬數滚聽用次用鮮嫩竹一叚長七寸徑¶
<pb:KR3e0090_WYG_061-153b>¶
　　口一寸半一頭留節刮去青皮厚約分許靠節鑽¶
　　一小孔以杉木條塞之放前藥水内煮數十滚將¶
　　藥水鍋置患人榻前取筒傾去藥水乘熱急合瘡¶
　　頂鍼孔上按緊自然吸住待片時藥筒已温拔去¶
　　杉木塞子其筒易落外用膏藥蓋貼勿令受風膿¶
　　血不盡次日再煮仍按舊孔再拔治陰瘡擠膿不¶
　　受疼之良法也勿忽之如陽瘡則不必用此法恐¶
　　傷氣血愼之¶
<pb:KR3e0090_WYG_061-154a>¶
　(方/歌)藥水煮筒有竒能令瘡膿出不受疼菖蘇羌獨艾¶
　　芷草整葱竹筒水煮濃¶
　¶
　¶
　¶
　¶
　¶
　¶
<pb:KR3e0090_WYG_061-154b>¶
　¶
　¶
　¶
　¶
　¶
　¶
　¶
御纂醫宗金鑑卷六十一¶
