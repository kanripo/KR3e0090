# -*- mode: mandoku-view; -*-
#+TITLE: 御纂醫宗金鑑
#+DATE: 2015-08-24 23:08:28.445590
#+PROPERTY: ID KR3e0090
#+PROPERTY: BASEEDITION WYG    
#+PROPERTY: JUAN 卷二十六目録
<pb:KR3e0090_WYG_026-1a>¶
欽定四庫全書¶
御纂醫宗金鑑卷二十六¶
　刪補名醫方論卷一目錄¶
　　獨參湯¶
　　參附湯¶
　　生衇飲¶
　　保元湯¶
　　四君子湯¶
<pb:KR3e0090_WYG_026-1b>¶
　　五味異功散¶
　　六君子湯¶
　　七味白术散¶
　　香砂六君子湯¶
　　當歸補血湯¶
　　佛手散¶
　　四物湯¶
　　聖愈湯¶
<pb:KR3e0090_WYG_026-2a>¶
　　地骨皮飲¶
　　犀角地黃湯¶
　　四生丸¶
　　當歸六黃湯¶
　　黃耆建中湯¶
　　雙和飲¶
　　人參養榮湯¶
　　歸脾湯¶
<pb:KR3e0090_WYG_026-2b>¶
　　妙香散¶
　　天王補心丹¶
　　酸棗仁湯¶
　　硃砂安神丸¶
　¶
　¶
　¶
御纂醫宗金鑑卷二十六目録¶
#+PROPERTY: JUAN 卷二十六目録
<pb:KR3e0090_WYG_026-3a>¶
欽定四庫全書¶
御纂醫宗金鑑卷二十六¶
　刪補名醫方論卷一目錄¶
　　獨參湯¶
　　參附湯¶
　　生衇飲¶
　　保元湯¶
　　四君子湯¶
<pb:KR3e0090_WYG_026-3b>¶
　　五味異功散¶
　　六君子湯¶
　　七味白术散¶
　　香砂六君子湯¶
　　當歸補血湯¶
　　佛手散¶
　　四物湯¶
　　聖愈湯¶
<pb:KR3e0090_WYG_026-4a>¶
　　地骨皮飲¶
　　犀角地黃湯¶
　　四生丸¶
　　當歸六黃湯¶
　　黃耆建中湯¶
　　雙和飲¶
　　人參養榮湯¶
　　歸脾湯¶
<pb:KR3e0090_WYG_026-4b>¶
　　妙香散¶
　　天王補心丹¶
　　酸棗仁湯¶
　　硃砂安神丸¶
　¶
　¶
　¶
御纂醫宗金鑑卷二十六目録¶
#+PROPERTY: JUAN 卷二十六
<pb:KR3e0090_WYG_026-5a>¶
欽定四庫全書¶
御纂醫宗金鑑卷二十六¶
　刪補名醫方論卷一¶
　　古醫方得人乃傳非人勿言故扁鵲倉公皆稱禁¶
　　方不輕授人誠重之也後漢張機著傷寒雜病論¶
　　始立衆方公之天下故建安以前苦於無方元豐¶
　　而後雖有局方漫無指歸不可為法今博集金匱¶
　　千金外臺諸書及王好古李杲劉完素朱震亨張¶
<pb:KR3e0090_WYG_026-5b>¶
　　從政薛已諸方之佳者採錄成編然方論始於成¶
　　無已近代則有吳琨李中梓柯琴汪昂諸家於醫¶
　　方雖各有發明但其間或有擇焉未精語焉未詳¶
　　者復推其立方之意綜其簡要刪䌓補闕歸於明¶
　　顯名之曰刪補名醫方論以昭示來兹云¶
獨參湯¶
　治元氣大虚昬厥衇微欲絶及婦人崩産脫血血暈¶
　人參(分兩隨/人隨證)¶
<pb:KR3e0090_WYG_026-6a>¶
　　須上揀者濃煎頓服待元氣漸回隨證加減¶
　(集/註)柯琴曰一人而係一世之安危者必重其權而專¶
　　任之一物而係一人之死生者當大其服而獨用¶
　　之故先哲於氣幾息血將脫之證獨用人參二兩¶
　　濃煎頓服能挽回性命於瞬息之間非他物所可¶
　　代也世之用者恐或補住邪氣姑少少以試之或¶
　　加消耗之味以監制之其權不重力不專人何賴¶
　　以得生乎如古方霹靂散大補丸皆用一物之長¶
<pb:KR3e0090_WYG_026-6b>¶
　　而取效最捷於獨參湯何疑耶¶
　(按/)若病兼别因則又當隨機應變於獨參湯中或加¶
　　熟附補陽而回厥逆或加生地凉隂而止吐衄或¶
　　加黃耆固表之汗或加當歸救血之脫或加薑汁¶
　　以除嘔吐或加童便以止隂煩或加茯苓令水化¶
　　津生治消渴泄瀉或加黃連折火逆衝上治噤口¶
　　毒痢是乃相得相須以有成亦何害其為獨哉如¶
　　薛已治中風加人參兩許於三生飲中以駕馭其¶
<pb:KR3e0090_WYG_026-7a>¶
　　邪此眞善用獨參者矣¶
<pb:KR3e0090_WYG_026-8a>¶
參附湯¶
　治隂陽氣血暴脫等證¶
　人參　　　　　附子(製/)¶
　　水煎服¶
　(註/)先身而生謂之先天後身而生謂之後天先天之¶
　　氣在腎是父母之所賦後天之氣在脾是水穀之¶
　　所化先天之氣為氣之體體主靜故子在胞中賴¶
　　母息以養生氣則神藏而機靜後天之氣為氣之¶
<pb:KR3e0090_WYG_026-8b>¶
　　用用主動故育形之後資水穀以奉生身則神發¶
　　而運動天人合德二氣互用故後天之氣得先天¶
　　之氣則生生而不息先天之氣得後天之氣始化¶
　　化而不窮也若夫起居不慎則傷腎腎傷則先天¶
　　氣虚矣飲食不節則傷脾脾傷則後天氣虚矣補¶
　　後天之氣無如人參補先天之氣無如附子此參¶
　　附湯之所由立也視二藏虛之微甚參附量為君主¶
　　二藥相須用之得當則能瞬息化氣於烏有之鄉¶
<pb:KR3e0090_WYG_026-9a>¶
　　頃刻生陽於命門之内方之最神捷者也若表虚¶
　　自汗以附子易黃耆名人參黃耆湯補氣兼止汗¶
　　失血隂亡以附子易生地名人參生地黃湯固氣¶
　　兼救隂寒濕厥汗以人參易白术名术附湯除濕¶
　　兼温裏陽虚厥汗以人參易黃耆名耆附湯補陽¶
　　兼固表此皆參附湯之轉換變化法也醫者擴而¶
　　充之不能盡述其妙¶
<pb:KR3e0090_WYG_026-10a>¶
生衇飲¶
　治熱傷元氣氣短倦怠口渴出汗¶
　人參　　　　　麥門冬¶
　五味子¶
　　水煎服¶
　(註/)經云大氣積於胸中則肺主之夫暑熱傷肺肺傷¶
　　則氣亦傷矣故氣短倦怠而喘欬也肺主皮毛肺¶
　　傷則失其衞䕶故汗出也熱傷元氣氣傷則不能¶
<pb:KR3e0090_WYG_026-10b>¶
　　生津故口渴也是方君人參以補氣即所以補肺¶
　　臣麥冬以清氣即所以清肺佐五味以斂氣即所¶
　　以斂肺吳琨云一補一清一斂養氣之道備矣名¶
　　曰生衇以衇得氣則充失氣則弱李杲謂夏月服¶
　　生衇飲加黃耆甘草名生衇保元湯令人氣力湧¶
　　出更加當歸白芍名人參飲子治氣虚喘欬吐血¶
　　衇血亦虚火可補之例也¶
<pb:KR3e0090_WYG_026-11a>¶
保元湯¶
　治男婦氣虚之縂方也嬰兒驚怯痘家虚者最宜¶
　黃耆(三錢/)　　　人參(二錢/)¶
　甘草(一錢/)　　　肉桂(春夏二三分/秋冬六七分)¶
　　右四味水煎服¶
　(集/註)柯琴曰昔東垣以此三味能瀉火補金培土為除¶
　　煩熱之聖藥鎮小兒之驚效如桴鼓魏桂巖得之¶
　　以治痘家陽虚頂陷血虚漿清皮薄發癢難灌難¶
<pb:KR3e0090_WYG_026-11b>¶
　　歛者始終用之以為血脱須補氣陽生則隂長有¶
　　起死回生之功故名之為保元也又少佐肉桂分¶
　　四時之氣而增損之謂桂能治血以推動其毒扶¶
　　陽益氣以充達周身血内泣引之出表則氣從内¶
　　托血外散引之歸根則氣從外䕶參耆非桂引導¶
　　不能獨樹其功桂不得甘草和平氣血亦不能緒¶
　　其條理要非寡聞淺見者能窺其萬一也四君中¶
　　不用白术避其燥不用茯苓恐其滲也用桂而不¶
<pb:KR3e0090_WYG_026-12a>¶
　　用四物者以芎之辛散歸之濕潤芍之酸寒地黃¶
　　之泥滯故耳如宜升則加升柴宜燥加苓术宜潤¶
　　加當歸宜利氣加陳皮宜收加芍宜散加芎又表¶
　　實去耆裏實去參中滿忌甘内熱除桂斯又當理¶
　　㑹矣¶
　(按/)元氣者太虚之氣也人得之則藏乎腎為先天之¶
　　氣即所謂生氣之原腎間動氣者是也生化於脾¶
　　為後天之氣即所謂水穀入胃其精氣行於衇中¶
<pb:KR3e0090_WYG_026-12b>¶
　　之榮氣其悍氣行於衇外之衞氣者是也若夫合¶
　　先後而言即大氣之積於胸中司呼吸通内外周¶
　　流一身頃刻無間之宗氣者是也總之諸氣隨所¶
　　在而得名實一元氣也保元者保守此元氣之謂¶
　　是方用黃耆保在外一切之氣甘草保在中一切¶
　　之氣人參保上中下内外一切之氣諸氣治而元¶
　　氣足矣然此湯補後天水穀之氣則有餘生先天¶
　　命門之氣則不足加肉桂以鼓腎間動氣斯為備¶
<pb:KR3e0090_WYG_026-13a>¶
　　耳¶
<pb:KR3e0090_WYG_026-14a>¶
四君子湯¶
　治面色痿白言語輕微四肢無力衇來虚弱者若内¶
　傷虚熱或飲食難化作酸須加炮薑¶
　人參　　　　　白术¶
　茯苓　　　　　甘草(各二/錢)¶
　　加薑棗水煎服¶
　　加木香藿香葛根為七味白术散¶
　　加陳皮為五味異功散¶
<pb:KR3e0090_WYG_026-14b>¶
　　加陳皮半夏為六君子湯¶
　　加藿香砂仁為香砂六君子湯¶
　(集/註)張璐曰氣虚者補之以甘參术苓草甘温益胃有¶
　　健運之功具冲和之德故為君子蓋人之一生以¶
　　胃氣為本胃氣旺則五藏受䕃胃氣傷則百病叢¶
　　生故凡病久虚不愈諸藥不效者惟有益胃補腎¶
　　兩途故用四君子隨證加減無論寒熱補瀉先培¶
　　中土使藥氣四逹則周身之機運流通水穀之精微敷¶
<pb:KR3e0090_WYG_026-15a>¶
　　布何患其藥之不效哉是知四君子為司命之本也¶
　　吳琨曰夫面色痿白則望之而知其氣虛¶
　　矣言語輕微則聞之而知其氣虚矣四肢無力則¶
　　問之而知其氣虚矣衇來虚弱則切之而知其氣¶
　　虚矣如是則宜補氣是方也四藥皆甘温甘得中¶
　　之味温得中之氣猶之不偏不倚之人故名君子¶
　　本方加木香藿香葛根名七味白术散治小兒脾¶
　　虚肌熱泄瀉作渴以木藿之芳香佐四君入脾其¶
<pb:KR3e0090_WYG_026-15b>¶
　　功更捷以葛根甘寒直走陽明解肌熱而除渴也¶
　(按/)本方加陳皮名五味異功散治氣虚而兼氣滯者¶
　　再加半夏名六君子湯治氣虚而兼痰飲者再加¶
　　砂仁藿香名香砂六君子湯治氣虚而兼嘔吐者¶
　　此皆補中有消導之意也¶
<pb:KR3e0090_WYG_026-16a>¶
香砂六君子湯¶
　治氣虚痰飲嘔吐痞悶脾胃不和變生諸證者¶
　人參(一錢/)　　　白术(二錢/)¶
　茯苓(二錢/)　　　甘草(七分/)¶
　陳皮(八分/)　　　半夏(一錢/)¶
　砂仁(八分/)　　　木香(七分/)¶
　　右生薑二錢水煎服¶
　(集/註)柯琴曰經曰壯者氣行則愈怯者著而為病蓋人¶
<pb:KR3e0090_WYG_026-16b>¶
　　在氣交之中因氣而生而生氣總以胃氣為本若¶
　　脾胃一有不和則氣便著滯或痞悶噦嘔或生痰¶
　　留飲因而不思飲食肌肉消瘦諸證蜂起而形消¶
　　氣息矣四君子氣分之總方也人參致冲和之氣¶
　　白术培中宮茯苓清治節甘草調五藏胃氣既治¶
　　病安從來然撥亂反正又不能無為而治必舉大¶
　　行氣之品以輔之則補者不至泥而不行故加陳¶
　　皮以利肺金之逆氣半夏以疏脾土之濕氣而痰¶
<pb:KR3e0090_WYG_026-17a>¶
　　飲可除也加木香以行三焦之滯氣縮砂以通脾¶
　　腎之元氣而膹鬱可開也君得四輔則功力倍宣¶
　　四輔奉君則元氣大振相得而益彰矣¶
<pb:KR3e0090_WYG_026-18a>¶
當歸補血湯¶
　治男婦血虚似白虎證肌熱面赤煩渴引飲衇來洪¶
　大而虚重按則微¶
　當歸(二錢/)　　　黄耆(一兩/)¶
　　水煎服¶
　(集/註)吳琨曰血實則身凉血虚則身熱或以饑困勞役¶
　　虚其隂血則陽獨治故諸證生焉此證純象白虎¶
　　但衇大而虚非大而實為辨耳内經所謂衇虚血¶
<pb:KR3e0090_WYG_026-18b>¶
　　虚是也五味之中惟甘能補當歸味甘而厚味厚¶
　　則補血黃耆味甘而薄味薄則補氣今黃耆多數¶
　　倍而云補血者以有形之血不能自生生於無形¶
　　之氣故也經言陽生隂長是之謂耳¶
<pb:KR3e0090_WYG_026-19a>¶
佛手散¶
　治妊娠胎動下血或因傷動子死腹中下血疼痛口¶
　噤欲死服此探之不損則痛止已損則立下及橫生¶
　倒生交骨不開産後血暈昬亂崩中金瘡去血過多¶
　等證¶
　當歸(二兩或/三兩)　　川芎(一兩/)¶
　　右剉粗末合均每服五錢水一盞酒半盞煎八分¶
　　熱服未效再服¶
<pb:KR3e0090_WYG_026-19b>¶
　　加敗龜版一具梳髮一團名開骨散¶
　(註/)命名不曰歸芎而曰佛手者謂此方治婦人胎前¶
　　産後諸疾如佛手之神妙也當歸川芎為血分之¶
　　主藥性温而味甘辛以温能和血甘能補血辛能¶
　　散血也古人俱必以當歸君川芎或一倍或再倍¶
　　者蓋以川芎辛竄捷於升散過則傷氣故宼宗奭¶
　　曰不可單服久服亦此義也然施之於氣鬱血凝¶
　　無不奏效故用以佐當歸而收血病之功使瘀去¶
<pb:KR3e0090_WYG_026-20a>¶
　　新生血各有所歸也血既有所歸則血安其部而¶
　　諸血病愈矣至妊娠胎動胎傷下血非血壅胎傷¶
　　即血亂妄下服此以探之血亂胎未動者血順則¶
　　痛止血壅胎未損者血行痛止則胎因之而安也¶
　　已動已損者血得順行則胎亦因之而順下也橫¶
　　生倒生因用力太早或誤服催生之藥致氣逆血¶
　　亂亦用此以調之産後崩中金瘡亡血昬冒亦用¶
　　此以補之子死腹中腹痛欲死亦用此以逐之已¶
<pb:KR3e0090_WYG_026-20b>¶
　　上諸病皆血病而氣不虚者也若夫氣虚難産産¶
　　後血脱脣面黃白少氣煩亂動則昬冒若誤與此¶
　　反致立敗則必倍加人參速固無形之氣以救有¶
　　形之血也至於交骨難開加龜版梳髮下輸隂道¶
　　寒加薑桂熱加黃耆汗加桂枝搐加荆穗又當以¶
　　意消息加減可也¶
<pb:KR3e0090_WYG_026-21a>¶
四物湯¶
　治一切血虚血熱血燥諸證¶
　當歸　　　　　熟地(各三/錢)¶
　川芎(一錢/五分)　　　白芍(二錢/酒炒)¶
　　右四味水煎服¶
　(集/註)張璐曰四物為隂血受病之專劑非調補真隂之¶
　　的方方書咸謂四物補隂遂以治隂虚發熱火炎¶
　　失血等證蒙害至今又專事女科者咸以此湯隨¶
<pb:KR3e0090_WYG_026-21b>¶
　　證漫加風食痰氣等藥紛然雜出其最可恨者不¶
　　辨熱之虚實率加知母黃蘗令人久服而庸工利¶
　　其有劫病之能咸樂用之殊不知四君子氣藥治¶
　　上下失血過多一切血藥置而不用獨推獨參湯¶
　　童便以固其脱者以有形之血不能速生無形之¶
　　氣所當急固也昔人有言見血休治血必先調其¶
　　氣又云四物湯不得補氣藥不能成陽生隂長之¶
　　功誠哉言也然此湯傷寒火邪解後餘熱留於血¶
<pb:KR3e0090_WYG_026-22a>¶
　　分至夜微熱不除或合柴胡或加桂枝靡不應手¶
　　輒效不可沒其功也¶
　　柯琴曰經云心生血肝藏血故凡生血者則究之¶
　　於心調血者當求之於肝也是方乃肝經調血之¶
　　專劑非心經生血之主方也當歸甘温和血川芎¶
　　辛温活血芍藥酸寒斂血地黃甘平補血四物具¶
　　生長收藏之用故能使榮氣安行經隧也若血虚¶
　　加參耆血結加桃仁紅花血閉加大黃芒消血寒¶
<pb:KR3e0090_WYG_026-22b>¶
　　加桂附血熱加芩連欲行血去芍欲止血去芎隨¶
　　所利而行之則又不必拘拘於四矣若婦人數脱¶
　　其血故用以調經種子如遇血崩血暈等證四物¶
　　不能驟補而反助其滑脱則又當補氣生血助陽¶
　　生隂長之理蓋此方能補有形之血於平時不能¶
　　生無形之血於倉卒能調隂中之血而不能培真¶
　　隂之本為血分立法不專為女科套劑也王好古¶
　　治婦女不論内傷外感胎前産後隨證加二味於¶
<pb:KR3e0090_WYG_026-23a>¶
　　四物中名曰六合未免任意牽强¶
<pb:KR3e0090_WYG_026-24a>¶
聖愈湯¶
　治一切失血過多隂虧氣弱煩熱作渴睡臥不寧等¶
　證¶
　四物湯加　　　人參¶
　黃耆¶
　　一方去芍藥¶
　　右水煎服¶
　(集/註)柯琴曰經云隂在内陽之守也陽在外隂之使也¶
<pb:KR3e0090_WYG_026-24b>¶
　　故陽中無隂謂之孤陽隂中無陽謂之死隂朱震¶
　　亨曰四物皆隂行天地閉塞之令非長養萬物者¶
　　也故四物加知蘗久服便能絶孕謂嫌於無陽耳¶
　　此方取參耆配四物以治隂虚血脱等證蓋隂陽¶
　　互為其根隂虚則陽無所附所以煩熱燥渴氣血¶
　　相為表裏血脱則氣無所歸所以睡臥不寧然隂¶
　　虚無驟補之法計在培隂以藏陽血脱有生血之¶
　　機必先補氣此陽生隂長血隨氣行之理也故曰¶
<pb:KR3e0090_WYG_026-25a>¶
　　隂虚則無氣無氣則死矣此方得仲景白虎加人¶
　　參之義而擴充者乎前輩治隂虚用八珍十全卒¶
　　不獲效者因甘草之甘不達下焦白术之燥不利¶
　　腎隂茯苓滲泄礙乎升生肉桂辛熱動其虚火此¶
　　六味皆醇厚和平而滋潤服之則氣血疏通内外¶
　　調和合於聖度矣¶
<pb:KR3e0090_WYG_026-26a>¶
地骨皮飲¶
　治隂虚火旺骨蒸發熱日靜夜劇者婦人熱入血室¶
　胎前發熱者¶
　四物湯加　　　地骨皮¶
　牡丹皮(各三錢/)¶
　　水煎服¶
　(集/註)柯琴曰隂虚者陽往乘之發熱也當分三隂而治¶
　　之陽邪乘入太隂脾部當補中益氣以升舉之清¶
<pb:KR3e0090_WYG_026-26b>¶
　　陽復位而火自熄也若乘入少隂腎部當六味地¶
　　黃丸以對待之壯水之主而火自平也乘入厥隂¶
　　肝部當地骨皮飲以凉補之血有所藏而火自安¶
　　也四物湯為肝家滋隂調血之劑加地骨皮清志¶
　　中之火以安腎補其母也加牡丹皮清神中之火¶
　　以凉心瀉其子也二皮凉而不潤但清肝火不傷¶
　　脾胃與四物加知蘗之濕潤而苦寒者不同也故¶
　　逍遥散治肝火之鬱於本藏者也本鬱達之順其¶
<pb:KR3e0090_WYG_026-27a>¶
　　性也地骨皮飲治陽邪之乘於肝藏者也客者除¶
　　之勿縱寇以遺患也二方皆肝家得力之劑¶
<pb:KR3e0090_WYG_026-28a>¶
犀角地黃湯¶
　治熱傷吐衄便血婦人血崩赤淋¶
　生犀角　　　　生地黄¶
　白芍　　　　　牡丹皮¶
　　右四味先用三物水煎去滓入生犀汁熱服¶
　(註/)吐血之因有三曰勞傷曰努傷曰熱傷勞傷以理¶
　　損為主努傷以去瘀為主熱傷以清熱為主熱傷¶
　　陽絡則吐衄熱傷隂絡則下血是湯治熱傷也故¶
<pb:KR3e0090_WYG_026-28b>¶
　　用犀角清心去火之本生地凉血以生新血白芍¶
　　歛血止血妄行丹皮破血以逐其瘀此方雖曰清¶
　　火而實滋隂雖曰止血而實去瘀瘀去新生陰滋¶
　　火熄可為探本窮源之法也若心火獨盛則加黃¶
　　芩黃連以瀉熱血瘀胸痛則加大黃桃仁以逐瘀¶
　　也¶
<pb:KR3e0090_WYG_026-29a>¶
四生丸¶
　治陽盛隂虚血熱妄行或吐或衄者¶
　生地黃　　　　生柏葉¶
　生荷葉　　　　生艾葉(各等/分)¶
　　右四味搗爛為丸如雞子大每服一丸滚湯化服¶
　(集/註)柯琴曰隂虚而陽無所附則火炎上焦陽盛則陽¶
　　絡傷故血上溢於口鼻也凡草木之性生者凉而¶
　　熟之則温熟者補而生者瀉四味皆清寒之品盡¶
<pb:KR3e0090_WYG_026-29b>¶
　　取其生者而搗爛為丸所以全其水氣不經火煮¶
　　更遠於火令矣生地多膏清心腎而通血衇之源¶
　　柏葉西指清肺金而調榮衞之氣艾葉芳香入脾¶
　　胃而擅去瘀生新之權荷葉法震入肝家而和藏¶
　　血攝血之用五志之火既清五藏之隂安堵則隂¶
　　平陽秘而血歸經矣是方也可暫用以遏妄行之¶
　　熱血如多用則反傷榮蓋血得寒則瘀血不散而¶
　　新血不生也設但知清火凉血而不用歸脾養榮¶
<pb:KR3e0090_WYG_026-30a>¶
　　等劑以善其後鮮有不綿連歲月而斃者非立法¶
　　之不善妄用者之過耳¶
<pb:KR3e0090_WYG_026-31a>¶
當歸六黃湯¶
　治隂虚有火令人盜汗者¶
　當歸　　　　　生地¶
　熟地　　　　　黃耆¶
　黃芩　　　　　黃連¶
　黄蘗¶
　　右水煎服¶
　(註/)寤而汗出曰自汗寐而汗出曰盜汗隂盛則陽虚¶
<pb:KR3e0090_WYG_026-31b>¶
　　不能外固故自汗陽盛則隂虚不能中守故盜汗¶
　　若隂陽平和之人衞氣晝則行陽而寤夜則行隂¶
　　而寐隂陽既濟病安從來惟隂虚有火之人寐則¶
　　衞氣行隂隂虚不能濟陽陽火因盛而爭於隂故¶
　　隂液失守外走而汗出寤則衞氣復行出於表隂¶
　　得以靜故汗止矣用當歸以養液二地以滋隂令¶
　　隂液得其養也用黃芩瀉上焦火黃連瀉中焦火¶
　　黃蘗瀉下焦火令三火得其平也又於諸寒藥中¶
<pb:KR3e0090_WYG_026-32a>¶
　　加黃耆庸者不知以為贅品且謂陽盛者不宜抑¶
　　知其妙義正在於斯耶蓋陽爭於隂汗出榮虚則¶
　　衞亦隨之而虚故倍加黃耆者一以完已虚之表¶
　　一以固未定之隂經曰隂平陽秘精神乃治此之¶
　　謂與¶
　(集/註)吳琨曰雜證盜汗與傷寒盜汗不同傷寒是半表¶
　　半裏之邪未盡雜證則隂虚有火而已彼以和表¶
　　為主此以救隂為急故以補隂之品佐瀉火之藥¶
<pb:KR3e0090_WYG_026-32b>¶
　　明者辨之¶
<pb:KR3e0090_WYG_026-33a>¶
黃耆建中湯¶
　治虚勞裏急悸衄腹中痛夜夢失精四肢痠痛手足¶
　煩熱咽乾口燥諸不足諸證¶
　黃耆　　　　　膠飴¶
　白芍　　　　　甘草¶
　桂枝　　　　　生薑¶
　大棗¶
　　右七味水煎服¶
<pb:KR3e0090_WYG_026-33b>¶
　(集/註)喻昌曰虚勞而至於亡血失精津液枯槁難為力¶
　　矣内經於鍼砭所莫治者調以甘藥金匱遵之而¶
　　立黃耆建中湯急建其中氣俾飲食增而津液旺¶
　　以至充血生精而復其真隂之不足但用稼穡作¶
　　甘之本味而酸辛鹹苦在所不用蓋舍此别無良¶
　　法也然用法貴立於無過之地不獨嘔家不可用¶
　　建中之甘即微覺氣滯更當慮甘藥太過令人中¶
　　滿也至大建中則大建其中之陽小建中則小小¶
<pb:KR3e0090_WYG_026-34a>¶
　　建立之義理中則燮理之義治中則分治之義補¶
　　中温中何莫非先中州之義縁傷寒外邪逼入於¶
　　内法難盡用仲景但於方首以小之一字微示其¶
　　意至金匱始盡建中之義後人引伸觸類製樂令¶
　　建中湯十四味建中湯曲暢建中之㫖學者心手¶
　　之間所當㑹其大義也¶
<pb:KR3e0090_WYG_026-35a>¶
雙和飲¶
　治大病之後虚勞氣乏補血益氣不熱不冷温而調¶
　之¶
　白芍(二錢/)　　　黃耆(一錢/半炙)¶
　甘草(七分/炙)　　　中桂(七分/)¶
　當歸(一錢/)　　　熟地黃(一錢/)¶
　川芎(七分/)¶
　　生薑三片大棗二枚水二盞煎一盞温服¶
<pb:KR3e0090_WYG_026-35b>¶
　(註/)此湯乃李杲以黃耆建中湯減飴糖合四物之方¶
　　也黃耆建中治虚勞不足是從脾胃中化生血氣¶
　　此則直補隂血兼之温養陽氣所以減飴糖之甘¶
　　加純隂之品名曰雙和也地骨皮飲其意在凉血¶
　　熱故佐二皮以清之聖愈湯其意在救血脱故佐¶
　　參耆以補之雙和飲其意在温養血氣故佐耆桂¶
　　炙草以溫之經曰形不足者温之以氣是也¶
<pb:KR3e0090_WYG_026-36a>¶
人參養榮湯¶
　治脾肺俱虚發熱惡寒肢體瘦倦食少作瀉等證若¶
　氣血虚而變見諸證弗論其病其衇但用此湯諸證¶
　悉退¶
　人參　　　　　白术¶
　茯苓　　　　　甘草¶
　黃耆　　　　　陳皮¶
　當歸　　　　　熟地¶
<pb:KR3e0090_WYG_026-36b>¶
　白芍　　　　　桂心¶
　遠志　　　　　五味子¶
　　右十二味加薑三片棗二枚水煎服¶
　(集/註)柯琴曰古人治氣虚以四君子治血虚以四物氣¶
　　血俱虚者以八珍更加黃耆肉桂名十全大補宜¶
　　乎萬舉萬當也而用之有不獲效者蓋補氣而不¶
　　用行氣之品則氣虚之甚者幾無氣以運動補血¶
　　而仍用行血之物則血虚之甚者更無血以流行¶
<pb:KR3e0090_WYG_026-37a>¶
　　故加陳皮以行氣而補氣者悉得効其用去川芎¶
　　行血之味而補血者因以奏其功此善治者祗一¶
　　加一減便能轉旋造化之機也然氣可召而至血¶
　　易虧而難成苟不有以求其血衇之主而養之則¶
　　榮氣終歸不足故倍人參為君而佐以遠志之苦¶
　　先入心以安神定志使甘温之品始得化而為血¶
　　以奉生身又心苦緩必得五味子之酸以收斂神¶
　　明使榮行衇中而流於四藏名之曰養榮不必仍¶
<pb:KR3e0090_WYG_026-37b>¶
　　十全之名而收效有如此者¶
<pb:KR3e0090_WYG_026-38a>¶
歸脾湯¶
　治思慮傷脾或健忘怔忡驚悸盜汗寤而不寐或心¶
　脾作痛嗜臥少食及婦女月經不調¶
　人參　　　　　龍眼肉¶
　黃耆　　　　　甘草¶
　白术　　　　　茯苓¶
　木香　　　　　當歸¶
　酸棗仁　　　　遠志¶
<pb:KR3e0090_WYG_026-38b>¶
　　薑三片水煎服¶
　(集/註)羅謙輔曰方中龍眼棗仁當歸所以補心也參耆¶
　　术苓草所以補脾也薛已加入遠志又以腎藥之¶
　　通乎心者補之是兩經兼腎合治矣而特名歸脾¶
　　何也夫心藏神其用為思脾藏智其出為意見神¶
　　智思意火土合德者也心以經營之久而傷脾以¶
　　意慮之鬱而傷則母病必傳之子子又能令母虚¶
　　所必然也其病則徤忘怔忡怵惕不安之徴見於¶
<pb:KR3e0090_WYG_026-39a>¶
　　心也飲食倦怠不能運輸手足無力耳目昬眊之¶
　　證見於脾也故脾陽苟不運心腎必不交彼黃婆¶
　　者若不為之媒合則已不能攝腎氣歸心而心隂¶
　　何所賴以養此取坎填離者所以必歸之脾也其¶
　　藥一滋心隂一養脾陽取乎健者以壯子益母然¶
　　恐脾鬱之久思意不通故少取木香之辛且散者¶
　　以暢氣醒脾使能速通脾氣以上行心隂脾之所¶
　　歸正在斯耳¶
<pb:KR3e0090_WYG_026-39b>¶
　　張璐曰補中益氣與歸脾同出保元並加歸术而¶
　　有升舉胃氣滋補脾隂之不同此方滋養心脾鼓¶
　　動少火妙佐以木香少許調順諸氣暢和心脾世¶
　　醫不諳此理反以木香性燥不用服之多致痞悶¶
　　減食者以其補藥多滯不能輸化故耳¶
<pb:KR3e0090_WYG_026-40a>¶
妙香散¶
　治夢遺失精驚悸鬱結¶
　山藥(二兩/)　　　人參¶
　黃耆　　　　　遠志(製/)¶
　茯苓　　　　　茯神(一両/)¶
　桔梗(三錢/)　　　甘草¶
　辰砂(一錢/另研)　　　麝香(一錢/)¶
　木香(二錢/五分)¶
<pb:KR3e0090_WYG_026-40b>¶
　　為末每服二錢酒下¶
　(集/註)汪昻曰心君火也君火一動相火隨之相火寄於¶
　　肝膽腎之隂虚則精不藏肝之陽强則氣不固故¶
　　精脱而成夢矣山藥益隂兼能濇精故以為君人¶
　　參黃耆用以固氣逺志二茯用以寧神神寧氣固¶
　　則精自守其位矣丹砂鎮心安魂二香開鬱通竅¶
　　桔梗載諸心藥久留膈上甘草調和諸藥交和於¶
　　中是方不以瀉火固濇立法但安神固氣使精與¶
<pb:KR3e0090_WYG_026-41a>¶
　　神氣相依而夢少精秘矣¶
　(按/)朱震亨云主秘藏者腎也司踈泄者肝也二藏有¶
　　相火而其系上屬於心心君火也為物所感則易¶
　　於動心動則相火翕然隨之雖不交㑹精亦暗流¶
　　而滲漏矣所以聖人祗是敎人收心養性其㫖深¶
　　矣震亨此論至當其平生精力在補隂以制相火¶
　　深得内經天以陽生隂長地以陽殺隂藏之㫖近¶
　　世醫者惟知陽生不知隂亦能生惟知隂殺不知¶
<pb:KR3e0090_WYG_026-41b>¶
　　陽亦能殺經雖每每指出陽脱隂脱陽絶隂絶皆¶
　　令人死奈志迷偏見者不回也即此一證老年之¶
　　人心有所動而相火衰不能翕然隨之雖有所夢¶
　　而無所遺由此可知震亨用黃蘗一味少佐冰片¶
　　名清心丸獨瀉相火而治中年相火盛夢遺心悸¶
　　者屢用屢效也¶
<pb:KR3e0090_WYG_026-42a>¶
天王補心丹¶
　治心血不足神志不寧津液枯竭健忘怔忡大便不¶
　利口舌生瘡等證¶
　人參　　　　　酸棗仁¶
　當歸　　　　　生地黃¶
　麥冬　　　　　天冬¶
　栢子仁　　　　遠志¶
　五味子　　　　丹參¶
<pb:KR3e0090_WYG_026-42b>¶
　元參　　　　　白茯苓¶
　桔梗¶
　　右為末煉蜜丸如椒目大白湯下¶
　(集/註)柯琴曰心者主火而所以主之者神也火盛則神¶
　　困心藏神補神者必補其心補心者必清其火而¶
　　神始安補心丹故用生地黃為君取其下足少隂¶
　　以滋水主水盛可以伏火此非補心之陽乃補心¶
　　之神耳凡果核之有仁猶心之有神也清氣無如¶
<pb:KR3e0090_WYG_026-43a>¶
　　栢子仁補血無如酸棗仁以其神存耳參苓之甘¶
　　以補心氣五味之酸以收心氣二冬之寒以清氣¶
　　分之火心氣和而神自歸矣當歸之甘以補心血¶
　　丹參之寒以生心血元參之鹹以清血中之火血¶
　　足而神自藏矣更加桔梗為舟楫逺志為向導和¶
　　諸藥入心而安神明以此養生則百體從令何有¶
　　健忘怔忡津液乾涸舌上生瘡大便不利之虞哉¶
<pb:KR3e0090_WYG_026-44a>¶
酸棗仁湯¶
　治虚勞虚煩不得眠¶
　酸棗仁(二升/)　　　甘草(一兩/)¶
　知母(二兩/)　　　　白茯苓(二兩/)¶
　川芎(二兩/)¶
　　右五味以水八升煮棗仁得六升内藥煮取三升¶
　　分温三服¶
　(集/註)羅謙輔曰經云肝藏魂人臥則血歸於肝又曰肝¶
<pb:KR3e0090_WYG_026-44b>¶
　　者罷極之本又曰陽氣者煩勞則張罷極必傷肝¶
　　煩勞則精絶肝傷精絶則虚勞虚煩不得臥明矣¶
　　棗仁酸平應少陽木化而治肝極者宜收宜補用¶
　　酸棗仁至二升以生心血養肝血所謂以酸收之¶
　　以酸補之是也顧肝鬱欲散散以川芎之辛散使¶
　　輔棗仁通肝調榮又所謂以辛補之也肝急欲緩¶
　　緩以甘草之甘緩使防川芎疏泄過急此所謂以¶
　　土葆之也然終恐勞極則火發傷隂陽旺陽分不¶
<pb:KR3e0090_WYG_026-45a>¶
　　行於隂而仍不得眠故佐知母崇隂水以制火茯¶
　　苓利陽水以平隂將水壯而魂自寧火清而神且¶
　　靜矣此治虚勞肝極之神方也¶
<pb:KR3e0090_WYG_026-46a>¶
硃砂安神丸¶
　治心神昏亂驚悸怔忡寤寐不安¶
　硃砂(另研/)　　　黃連(各半/兩)¶
　當歸(二錢/)　　　生地黃(三錢/)¶
　甘草(二錢/)¶
　　右為細末酒泡蒸餅丸如麻子大硃砂為衣每服¶
　　三十丸臥時津液下¶
　(集/註)葉仲堅曰經云神氣舍心精神畢具又曰心者生¶
<pb:KR3e0090_WYG_026-46b>¶
　　之本神之舍也且心為君主之官主不明則精氣¶
　　亂神太勞則魂魄散所以寤寐不安淫邪發夢輕¶
　　則驚悸怔忡重則癡妄癲狂也硃砂具光明之體¶
　　色赤通心重能鎭怯寒能勝熱甘以生津抑隂火¶
　　之浮遊以養上焦之元氣為安神之第一品心若¶
　　熱配黃連之苦寒瀉心熱也更佐甘草之甘以瀉¶
　　之心主血用當歸之甘温歸心血也更佐地黃之¶
　　寒以補之心血足則肝得所藏而魂自安心熱解¶
<pb:KR3e0090_WYG_026-47a>¶
　　則肺得其職而魄自寧也¶
　¶
　¶
　¶
　¶
　¶
　¶
　¶
<pb:KR3e0090_WYG_026-47b>¶
　¶
　¶
　¶
　¶
　¶
　¶
　¶
御纂醫宗金鑑卷二十六¶
#+PROPERTY: JUAN 卷二十六
<pb:KR3e0090_WYG_026-48a>¶
欽定四庫全書¶
御纂醫宗金鑑卷二十六¶
　刪補名醫方論卷一¶
　　古醫方得人乃傳非人勿言故扁鵲倉公皆稱禁¶
　　方不輕授人誠重之也後漢張機著傷寒雜病論¶
　　始立衆方公之天下故建安以前苦於無方元豐¶
　　而後雖有局方漫無指歸不可為法今博集金匱¶
　　千金外臺諸書及王好古李杲劉完素朱震亨張¶
<pb:KR3e0090_WYG_026-48b>¶
　　從政薛已諸方之佳者採錄成編然方論始於成¶
　　無已近代則有吳琨李中梓柯琴汪昂諸家於醫¶
　　方雖各有發明但其間或有擇焉未精語焉未詳¶
　　者復推其立方之意綜其簡要刪䌓補闕歸於明¶
　　顯名之曰刪補名醫方論以昭示來兹云¶
獨參湯¶
　治元氣大虚昬厥衇微欲絶及婦人崩産脫血血暈¶
　人參(分兩隨/人隨證)¶
<pb:KR3e0090_WYG_026-49a>¶
　　須上揀者濃煎頓服待元氣漸回隨證加減¶
　(集/註)柯琴曰一人而係一世之安危者必重其權而專¶
　　任之一物而係一人之死生者當大其服而獨用¶
　　之故先哲於氣幾息血將脫之證獨用人參二兩¶
　　濃煎頓服能挽回性命於瞬息之間非他物所可¶
　　代也世之用者恐或補住邪氣姑少少以試之或¶
　　加消耗之味以監制之其權不重力不專人何賴¶
　　以得生乎如古方霹靂散大補丸皆用一物之長¶
<pb:KR3e0090_WYG_026-49b>¶
　　而取效最捷於獨參湯何疑耶¶
　(按/)若病兼别因則又當隨機應變於獨參湯中或加¶
　　熟附補陽而回厥逆或加生地凉隂而止吐衄或¶
　　加黃耆固表之汗或加當歸救血之脫或加薑汁¶
　　以除嘔吐或加童便以止隂煩或加茯苓令水化¶
　　津生治消渴泄瀉或加黃連折火逆衝上治噤口¶
　　毒痢是乃相得相須以有成亦何害其為獨哉如¶
　　薛已治中風加人參兩許於三生飲中以駕馭其¶
<pb:KR3e0090_WYG_026-50a>¶
　　邪此眞善用獨參者矣¶
<pb:KR3e0090_WYG_026-51a>¶
參附湯¶
　治隂陽氣血暴脫等證¶
　人參　　　　　附子(製/)¶
　　水煎服¶
　(註/)先身而生謂之先天後身而生謂之後天先天之¶
　　氣在腎是父母之所賦後天之氣在脾是水穀之¶
　　所化先天之氣為氣之體體主靜故子在胞中賴¶
　　母息以養生氣則神藏而機靜後天之氣為氣之¶
<pb:KR3e0090_WYG_026-51b>¶
　　用用主動故育形之後資水穀以奉生身則神發¶
　　而運動天人合德二氣互用故後天之氣得先天¶
　　之氣則生生而不息先天之氣得後天之氣始化¶
　　化而不窮也若夫起居不慎則傷腎腎傷則先天¶
　　氣虚矣飲食不節則傷脾脾傷則後天氣虚矣補¶
　　後天之氣無如人參補先天之氣無如附子此參¶
　　附湯之所由立也視二藏虛之微甚參附量為君主¶
　　二藥相須用之得當則能瞬息化氣於烏有之鄉¶
<pb:KR3e0090_WYG_026-52a>¶
　　頃刻生陽於命門之内方之最神捷者也若表虚¶
　　自汗以附子易黃耆名人參黃耆湯補氣兼止汗¶
　　失血隂亡以附子易生地名人參生地黃湯固氣¶
　　兼救隂寒濕厥汗以人參易白术名术附湯除濕¶
　　兼温裏陽虚厥汗以人參易黃耆名耆附湯補陽¶
　　兼固表此皆參附湯之轉換變化法也醫者擴而¶
　　充之不能盡述其妙¶
<pb:KR3e0090_WYG_026-53a>¶
生衇飲¶
　治熱傷元氣氣短倦怠口渴出汗¶
　人參　　　　　麥門冬¶
　五味子¶
　　水煎服¶
　(註/)經云大氣積於胸中則肺主之夫暑熱傷肺肺傷¶
　　則氣亦傷矣故氣短倦怠而喘欬也肺主皮毛肺¶
　　傷則失其衞䕶故汗出也熱傷元氣氣傷則不能¶
<pb:KR3e0090_WYG_026-53b>¶
　　生津故口渴也是方君人參以補氣即所以補肺¶
　　臣麥冬以清氣即所以清肺佐五味以斂氣即所¶
　　以斂肺吳琨云一補一清一斂養氣之道備矣名¶
　　曰生衇以衇得氣則充失氣則弱李杲謂夏月服¶
　　生衇飲加黃耆甘草名生衇保元湯令人氣力湧¶
　　出更加當歸白芍名人參飲子治氣虚喘欬吐血¶
　　衇血亦虚火可補之例也¶
<pb:KR3e0090_WYG_026-54a>¶
保元湯¶
　治男婦氣虚之縂方也嬰兒驚怯痘家虚者最宜¶
　黃耆(三錢/)　　　人參(二錢/)¶
　甘草(一錢/)　　　肉桂(春夏二三分/秋冬六七分)¶
　　右四味水煎服¶
　(集/註)柯琴曰昔東垣以此三味能瀉火補金培土為除¶
　　煩熱之聖藥鎮小兒之驚效如桴鼓魏桂巖得之¶
　　以治痘家陽虚頂陷血虚漿清皮薄發癢難灌難¶
<pb:KR3e0090_WYG_026-54b>¶
　　歛者始終用之以為血脱須補氣陽生則隂長有¶
　　起死回生之功故名之為保元也又少佐肉桂分¶
　　四時之氣而增損之謂桂能治血以推動其毒扶¶
　　陽益氣以充達周身血内泣引之出表則氣從内¶
　　托血外散引之歸根則氣從外䕶參耆非桂引導¶
　　不能獨樹其功桂不得甘草和平氣血亦不能緒¶
　　其條理要非寡聞淺見者能窺其萬一也四君中¶
　　不用白术避其燥不用茯苓恐其滲也用桂而不¶
<pb:KR3e0090_WYG_026-55a>¶
　　用四物者以芎之辛散歸之濕潤芍之酸寒地黃¶
　　之泥滯故耳如宜升則加升柴宜燥加苓术宜潤¶
　　加當歸宜利氣加陳皮宜收加芍宜散加芎又表¶
　　實去耆裏實去參中滿忌甘内熱除桂斯又當理¶
　　㑹矣¶
　(按/)元氣者太虚之氣也人得之則藏乎腎為先天之¶
　　氣即所謂生氣之原腎間動氣者是也生化於脾¶
　　為後天之氣即所謂水穀入胃其精氣行於衇中¶
<pb:KR3e0090_WYG_026-55b>¶
　　之榮氣其悍氣行於衇外之衞氣者是也若夫合¶
　　先後而言即大氣之積於胸中司呼吸通内外周¶
　　流一身頃刻無間之宗氣者是也總之諸氣隨所¶
　　在而得名實一元氣也保元者保守此元氣之謂¶
　　是方用黃耆保在外一切之氣甘草保在中一切¶
　　之氣人參保上中下内外一切之氣諸氣治而元¶
　　氣足矣然此湯補後天水穀之氣則有餘生先天¶
　　命門之氣則不足加肉桂以鼓腎間動氣斯為備¶
<pb:KR3e0090_WYG_026-56a>¶
　　耳¶
<pb:KR3e0090_WYG_026-57a>¶
四君子湯¶
　治面色痿白言語輕微四肢無力衇來虚弱者若内¶
　傷虚熱或飲食難化作酸須加炮薑¶
　人參　　　　　白术¶
　茯苓　　　　　甘草(各二/錢)¶
　　加薑棗水煎服¶
　　加木香藿香葛根為七味白术散¶
　　加陳皮為五味異功散¶
<pb:KR3e0090_WYG_026-57b>¶
　　加陳皮半夏為六君子湯¶
　　加藿香砂仁為香砂六君子湯¶
　(集/註)張璐曰氣虚者補之以甘參术苓草甘温益胃有¶
　　健運之功具冲和之德故為君子蓋人之一生以¶
　　胃氣為本胃氣旺則五藏受䕃胃氣傷則百病叢¶
　　生故凡病久虚不愈諸藥不效者惟有益胃補腎¶
　　兩途故用四君子隨證加減無論寒熱補瀉先培¶
　　中土使藥氣四逹則周身之機運流通水穀之精微敷¶
<pb:KR3e0090_WYG_026-58a>¶
　　布何患其藥之不效哉是知四君子為司命之本也¶
　　吳琨曰夫面色痿白則望之而知其氣虛¶
　　矣言語輕微則聞之而知其氣虚矣四肢無力則¶
　　問之而知其氣虚矣衇來虚弱則切之而知其氣¶
　　虚矣如是則宜補氣是方也四藥皆甘温甘得中¶
　　之味温得中之氣猶之不偏不倚之人故名君子¶
　　本方加木香藿香葛根名七味白术散治小兒脾¶
　　虚肌熱泄瀉作渴以木藿之芳香佐四君入脾其¶
<pb:KR3e0090_WYG_026-58b>¶
　　功更捷以葛根甘寒直走陽明解肌熱而除渴也¶
　(按/)本方加陳皮名五味異功散治氣虚而兼氣滯者¶
　　再加半夏名六君子湯治氣虚而兼痰飲者再加¶
　　砂仁藿香名香砂六君子湯治氣虚而兼嘔吐者¶
　　此皆補中有消導之意也¶
<pb:KR3e0090_WYG_026-59a>¶
香砂六君子湯¶
　治氣虚痰飲嘔吐痞悶脾胃不和變生諸證者¶
　人參(一錢/)　　　白术(二錢/)¶
　茯苓(二錢/)　　　甘草(七分/)¶
　陳皮(八分/)　　　半夏(一錢/)¶
　砂仁(八分/)　　　木香(七分/)¶
　　右生薑二錢水煎服¶
　(集/註)柯琴曰經曰壯者氣行則愈怯者著而為病蓋人¶
<pb:KR3e0090_WYG_026-59b>¶
　　在氣交之中因氣而生而生氣總以胃氣為本若¶
　　脾胃一有不和則氣便著滯或痞悶噦嘔或生痰¶
　　留飲因而不思飲食肌肉消瘦諸證蜂起而形消¶
　　氣息矣四君子氣分之總方也人參致冲和之氣¶
　　白术培中宮茯苓清治節甘草調五藏胃氣既治¶
　　病安從來然撥亂反正又不能無為而治必舉大¶
　　行氣之品以輔之則補者不至泥而不行故加陳¶
　　皮以利肺金之逆氣半夏以疏脾土之濕氣而痰¶
<pb:KR3e0090_WYG_026-60a>¶
　　飲可除也加木香以行三焦之滯氣縮砂以通脾¶
　　腎之元氣而膹鬱可開也君得四輔則功力倍宣¶
　　四輔奉君則元氣大振相得而益彰矣¶
<pb:KR3e0090_WYG_026-61a>¶
當歸補血湯¶
　治男婦血虚似白虎證肌熱面赤煩渴引飲衇來洪¶
　大而虚重按則微¶
　當歸(二錢/)　　　黄耆(一兩/)¶
　　水煎服¶
　(集/註)吳琨曰血實則身凉血虚則身熱或以饑困勞役¶
　　虚其隂血則陽獨治故諸證生焉此證純象白虎¶
　　但衇大而虚非大而實為辨耳内經所謂衇虚血¶
<pb:KR3e0090_WYG_026-61b>¶
　　虚是也五味之中惟甘能補當歸味甘而厚味厚¶
　　則補血黃耆味甘而薄味薄則補氣今黃耆多數¶
　　倍而云補血者以有形之血不能自生生於無形¶
　　之氣故也經言陽生隂長是之謂耳¶
<pb:KR3e0090_WYG_026-62a>¶
佛手散¶
　治妊娠胎動下血或因傷動子死腹中下血疼痛口¶
　噤欲死服此探之不損則痛止已損則立下及橫生¶
　倒生交骨不開産後血暈昬亂崩中金瘡去血過多¶
　等證¶
　當歸(二兩或/三兩)　　川芎(一兩/)¶
　　右剉粗末合均每服五錢水一盞酒半盞煎八分¶
　　熱服未效再服¶
<pb:KR3e0090_WYG_026-62b>¶
　　加敗龜版一具梳髮一團名開骨散¶
　(註/)命名不曰歸芎而曰佛手者謂此方治婦人胎前¶
　　産後諸疾如佛手之神妙也當歸川芎為血分之¶
　　主藥性温而味甘辛以温能和血甘能補血辛能¶
　　散血也古人俱必以當歸君川芎或一倍或再倍¶
　　者蓋以川芎辛竄捷於升散過則傷氣故宼宗奭¶
　　曰不可單服久服亦此義也然施之於氣鬱血凝¶
　　無不奏效故用以佐當歸而收血病之功使瘀去¶
<pb:KR3e0090_WYG_026-63a>¶
　　新生血各有所歸也血既有所歸則血安其部而¶
　　諸血病愈矣至妊娠胎動胎傷下血非血壅胎傷¶
　　即血亂妄下服此以探之血亂胎未動者血順則¶
　　痛止血壅胎未損者血行痛止則胎因之而安也¶
　　已動已損者血得順行則胎亦因之而順下也橫¶
　　生倒生因用力太早或誤服催生之藥致氣逆血¶
　　亂亦用此以調之産後崩中金瘡亡血昬冒亦用¶
　　此以補之子死腹中腹痛欲死亦用此以逐之已¶
<pb:KR3e0090_WYG_026-63b>¶
　　上諸病皆血病而氣不虚者也若夫氣虚難産産¶
　　後血脱脣面黃白少氣煩亂動則昬冒若誤與此¶
　　反致立敗則必倍加人參速固無形之氣以救有¶
　　形之血也至於交骨難開加龜版梳髮下輸隂道¶
　　寒加薑桂熱加黃耆汗加桂枝搐加荆穗又當以¶
　　意消息加減可也¶
<pb:KR3e0090_WYG_026-64a>¶
四物湯¶
　治一切血虚血熱血燥諸證¶
　當歸　　　　　熟地(各三/錢)¶
　川芎(一錢/五分)　　　白芍(二錢/酒炒)¶
　　右四味水煎服¶
　(集/註)張璐曰四物為隂血受病之專劑非調補真隂之¶
　　的方方書咸謂四物補隂遂以治隂虚發熱火炎¶
　　失血等證蒙害至今又專事女科者咸以此湯隨¶
<pb:KR3e0090_WYG_026-64b>¶
　　證漫加風食痰氣等藥紛然雜出其最可恨者不¶
　　辨熱之虚實率加知母黃蘗令人久服而庸工利¶
　　其有劫病之能咸樂用之殊不知四君子氣藥治¶
　　上下失血過多一切血藥置而不用獨推獨參湯¶
　　童便以固其脱者以有形之血不能速生無形之¶
　　氣所當急固也昔人有言見血休治血必先調其¶
　　氣又云四物湯不得補氣藥不能成陽生隂長之¶
　　功誠哉言也然此湯傷寒火邪解後餘熱留於血¶
<pb:KR3e0090_WYG_026-65a>¶
　　分至夜微熱不除或合柴胡或加桂枝靡不應手¶
　　輒效不可沒其功也¶
　　柯琴曰經云心生血肝藏血故凡生血者則究之¶
　　於心調血者當求之於肝也是方乃肝經調血之¶
　　專劑非心經生血之主方也當歸甘温和血川芎¶
　　辛温活血芍藥酸寒斂血地黃甘平補血四物具¶
　　生長收藏之用故能使榮氣安行經隧也若血虚¶
　　加參耆血結加桃仁紅花血閉加大黃芒消血寒¶
<pb:KR3e0090_WYG_026-65b>¶
　　加桂附血熱加芩連欲行血去芍欲止血去芎隨¶
　　所利而行之則又不必拘拘於四矣若婦人數脱¶
　　其血故用以調經種子如遇血崩血暈等證四物¶
　　不能驟補而反助其滑脱則又當補氣生血助陽¶
　　生隂長之理蓋此方能補有形之血於平時不能¶
　　生無形之血於倉卒能調隂中之血而不能培真¶
　　隂之本為血分立法不專為女科套劑也王好古¶
　　治婦女不論内傷外感胎前産後隨證加二味於¶
<pb:KR3e0090_WYG_026-66a>¶
　　四物中名曰六合未免任意牽强¶
<pb:KR3e0090_WYG_026-67a>¶
聖愈湯¶
　治一切失血過多隂虧氣弱煩熱作渴睡臥不寧等¶
　證¶
　四物湯加　　　人參¶
　黃耆¶
　　一方去芍藥¶
　　右水煎服¶
　(集/註)柯琴曰經云隂在内陽之守也陽在外隂之使也¶
<pb:KR3e0090_WYG_026-67b>¶
　　故陽中無隂謂之孤陽隂中無陽謂之死隂朱震¶
　　亨曰四物皆隂行天地閉塞之令非長養萬物者¶
　　也故四物加知蘗久服便能絶孕謂嫌於無陽耳¶
　　此方取參耆配四物以治隂虚血脱等證蓋隂陽¶
　　互為其根隂虚則陽無所附所以煩熱燥渴氣血¶
　　相為表裏血脱則氣無所歸所以睡臥不寧然隂¶
　　虚無驟補之法計在培隂以藏陽血脱有生血之¶
　　機必先補氣此陽生隂長血隨氣行之理也故曰¶
<pb:KR3e0090_WYG_026-68a>¶
　　隂虚則無氣無氣則死矣此方得仲景白虎加人¶
　　參之義而擴充者乎前輩治隂虚用八珍十全卒¶
　　不獲效者因甘草之甘不達下焦白术之燥不利¶
　　腎隂茯苓滲泄礙乎升生肉桂辛熱動其虚火此¶
　　六味皆醇厚和平而滋潤服之則氣血疏通内外¶
　　調和合於聖度矣¶
<pb:KR3e0090_WYG_026-69a>¶
地骨皮飲¶
　治隂虚火旺骨蒸發熱日靜夜劇者婦人熱入血室¶
　胎前發熱者¶
　四物湯加　　　地骨皮¶
　牡丹皮(各三錢/)¶
　　水煎服¶
　(集/註)柯琴曰隂虚者陽往乘之發熱也當分三隂而治¶
　　之陽邪乘入太隂脾部當補中益氣以升舉之清¶
<pb:KR3e0090_WYG_026-69b>¶
　　陽復位而火自熄也若乘入少隂腎部當六味地¶
　　黃丸以對待之壯水之主而火自平也乘入厥隂¶
　　肝部當地骨皮飲以凉補之血有所藏而火自安¶
　　也四物湯為肝家滋隂調血之劑加地骨皮清志¶
　　中之火以安腎補其母也加牡丹皮清神中之火¶
　　以凉心瀉其子也二皮凉而不潤但清肝火不傷¶
　　脾胃與四物加知蘗之濕潤而苦寒者不同也故¶
　　逍遥散治肝火之鬱於本藏者也本鬱達之順其¶
<pb:KR3e0090_WYG_026-70a>¶
　　性也地骨皮飲治陽邪之乘於肝藏者也客者除¶
　　之勿縱寇以遺患也二方皆肝家得力之劑¶
<pb:KR3e0090_WYG_026-71a>¶
犀角地黃湯¶
　治熱傷吐衄便血婦人血崩赤淋¶
　生犀角　　　　生地黄¶
　白芍　　　　　牡丹皮¶
　　右四味先用三物水煎去滓入生犀汁熱服¶
　(註/)吐血之因有三曰勞傷曰努傷曰熱傷勞傷以理¶
　　損為主努傷以去瘀為主熱傷以清熱為主熱傷¶
　　陽絡則吐衄熱傷隂絡則下血是湯治熱傷也故¶
<pb:KR3e0090_WYG_026-71b>¶
　　用犀角清心去火之本生地凉血以生新血白芍¶
　　歛血止血妄行丹皮破血以逐其瘀此方雖曰清¶
　　火而實滋隂雖曰止血而實去瘀瘀去新生陰滋¶
　　火熄可為探本窮源之法也若心火獨盛則加黃¶
　　芩黃連以瀉熱血瘀胸痛則加大黃桃仁以逐瘀¶
　　也¶
<pb:KR3e0090_WYG_026-72a>¶
四生丸¶
　治陽盛隂虚血熱妄行或吐或衄者¶
　生地黃　　　　生柏葉¶
　生荷葉　　　　生艾葉(各等/分)¶
　　右四味搗爛為丸如雞子大每服一丸滚湯化服¶
　(集/註)柯琴曰隂虚而陽無所附則火炎上焦陽盛則陽¶
　　絡傷故血上溢於口鼻也凡草木之性生者凉而¶
　　熟之則温熟者補而生者瀉四味皆清寒之品盡¶
<pb:KR3e0090_WYG_026-72b>¶
　　取其生者而搗爛為丸所以全其水氣不經火煮¶
　　更遠於火令矣生地多膏清心腎而通血衇之源¶
　　柏葉西指清肺金而調榮衞之氣艾葉芳香入脾¶
　　胃而擅去瘀生新之權荷葉法震入肝家而和藏¶
　　血攝血之用五志之火既清五藏之隂安堵則隂¶
　　平陽秘而血歸經矣是方也可暫用以遏妄行之¶
　　熱血如多用則反傷榮蓋血得寒則瘀血不散而¶
　　新血不生也設但知清火凉血而不用歸脾養榮¶
<pb:KR3e0090_WYG_026-73a>¶
　　等劑以善其後鮮有不綿連歲月而斃者非立法¶
　　之不善妄用者之過耳¶
<pb:KR3e0090_WYG_026-74a>¶
當歸六黃湯¶
　治隂虚有火令人盜汗者¶
　當歸　　　　　生地¶
　熟地　　　　　黃耆¶
　黃芩　　　　　黃連¶
　黄蘗¶
　　右水煎服¶
　(註/)寤而汗出曰自汗寐而汗出曰盜汗隂盛則陽虚¶
<pb:KR3e0090_WYG_026-74b>¶
　　不能外固故自汗陽盛則隂虚不能中守故盜汗¶
　　若隂陽平和之人衞氣晝則行陽而寤夜則行隂¶
　　而寐隂陽既濟病安從來惟隂虚有火之人寐則¶
　　衞氣行隂隂虚不能濟陽陽火因盛而爭於隂故¶
　　隂液失守外走而汗出寤則衞氣復行出於表隂¶
　　得以靜故汗止矣用當歸以養液二地以滋隂令¶
　　隂液得其養也用黃芩瀉上焦火黃連瀉中焦火¶
　　黃蘗瀉下焦火令三火得其平也又於諸寒藥中¶
<pb:KR3e0090_WYG_026-75a>¶
　　加黃耆庸者不知以為贅品且謂陽盛者不宜抑¶
　　知其妙義正在於斯耶蓋陽爭於隂汗出榮虚則¶
　　衞亦隨之而虚故倍加黃耆者一以完已虚之表¶
　　一以固未定之隂經曰隂平陽秘精神乃治此之¶
　　謂與¶
　(集/註)吳琨曰雜證盜汗與傷寒盜汗不同傷寒是半表¶
　　半裏之邪未盡雜證則隂虚有火而已彼以和表¶
　　為主此以救隂為急故以補隂之品佐瀉火之藥¶
<pb:KR3e0090_WYG_026-75b>¶
　　明者辨之¶
<pb:KR3e0090_WYG_026-76a>¶
黃耆建中湯¶
　治虚勞裏急悸衄腹中痛夜夢失精四肢痠痛手足¶
　煩熱咽乾口燥諸不足諸證¶
　黃耆　　　　　膠飴¶
　白芍　　　　　甘草¶
　桂枝　　　　　生薑¶
　大棗¶
　　右七味水煎服¶
<pb:KR3e0090_WYG_026-76b>¶
　(集/註)喻昌曰虚勞而至於亡血失精津液枯槁難為力¶
　　矣内經於鍼砭所莫治者調以甘藥金匱遵之而¶
　　立黃耆建中湯急建其中氣俾飲食增而津液旺¶
　　以至充血生精而復其真隂之不足但用稼穡作¶
　　甘之本味而酸辛鹹苦在所不用蓋舍此别無良¶
　　法也然用法貴立於無過之地不獨嘔家不可用¶
　　建中之甘即微覺氣滯更當慮甘藥太過令人中¶
　　滿也至大建中則大建其中之陽小建中則小小¶
<pb:KR3e0090_WYG_026-77a>¶
　　建立之義理中則燮理之義治中則分治之義補¶
　　中温中何莫非先中州之義縁傷寒外邪逼入於¶
　　内法難盡用仲景但於方首以小之一字微示其¶
　　意至金匱始盡建中之義後人引伸觸類製樂令¶
　　建中湯十四味建中湯曲暢建中之㫖學者心手¶
　　之間所當㑹其大義也¶
<pb:KR3e0090_WYG_026-78a>¶
雙和飲¶
　治大病之後虚勞氣乏補血益氣不熱不冷温而調¶
　之¶
　白芍(二錢/)　　　黃耆(一錢/半炙)¶
　甘草(七分/炙)　　　中桂(七分/)¶
　當歸(一錢/)　　　熟地黃(一錢/)¶
　川芎(七分/)¶
　　生薑三片大棗二枚水二盞煎一盞温服¶
<pb:KR3e0090_WYG_026-78b>¶
　(註/)此湯乃李杲以黃耆建中湯減飴糖合四物之方¶
　　也黃耆建中治虚勞不足是從脾胃中化生血氣¶
　　此則直補隂血兼之温養陽氣所以減飴糖之甘¶
　　加純隂之品名曰雙和也地骨皮飲其意在凉血¶
　　熱故佐二皮以清之聖愈湯其意在救血脱故佐¶
　　參耆以補之雙和飲其意在温養血氣故佐耆桂¶
　　炙草以溫之經曰形不足者温之以氣是也¶
<pb:KR3e0090_WYG_026-79a>¶
人參養榮湯¶
　治脾肺俱虚發熱惡寒肢體瘦倦食少作瀉等證若¶
　氣血虚而變見諸證弗論其病其衇但用此湯諸證¶
　悉退¶
　人參　　　　　白术¶
　茯苓　　　　　甘草¶
　黃耆　　　　　陳皮¶
　當歸　　　　　熟地¶
<pb:KR3e0090_WYG_026-79b>¶
　白芍　　　　　桂心¶
　遠志　　　　　五味子¶
　　右十二味加薑三片棗二枚水煎服¶
　(集/註)柯琴曰古人治氣虚以四君子治血虚以四物氣¶
　　血俱虚者以八珍更加黃耆肉桂名十全大補宜¶
　　乎萬舉萬當也而用之有不獲效者蓋補氣而不¶
　　用行氣之品則氣虚之甚者幾無氣以運動補血¶
　　而仍用行血之物則血虚之甚者更無血以流行¶
<pb:KR3e0090_WYG_026-80a>¶
　　故加陳皮以行氣而補氣者悉得効其用去川芎¶
　　行血之味而補血者因以奏其功此善治者祗一¶
　　加一減便能轉旋造化之機也然氣可召而至血¶
　　易虧而難成苟不有以求其血衇之主而養之則¶
　　榮氣終歸不足故倍人參為君而佐以遠志之苦¶
　　先入心以安神定志使甘温之品始得化而為血¶
　　以奉生身又心苦緩必得五味子之酸以收斂神¶
　　明使榮行衇中而流於四藏名之曰養榮不必仍¶
<pb:KR3e0090_WYG_026-80b>¶
　　十全之名而收效有如此者¶
<pb:KR3e0090_WYG_026-81a>¶
歸脾湯¶
　治思慮傷脾或健忘怔忡驚悸盜汗寤而不寐或心¶
　脾作痛嗜臥少食及婦女月經不調¶
　人參　　　　　龍眼肉¶
　黃耆　　　　　甘草¶
　白术　　　　　茯苓¶
　木香　　　　　當歸¶
　酸棗仁　　　　遠志¶
<pb:KR3e0090_WYG_026-81b>¶
　　薑三片水煎服¶
　(集/註)羅謙輔曰方中龍眼棗仁當歸所以補心也參耆¶
　　术苓草所以補脾也薛已加入遠志又以腎藥之¶
　　通乎心者補之是兩經兼腎合治矣而特名歸脾¶
　　何也夫心藏神其用為思脾藏智其出為意見神¶
　　智思意火土合德者也心以經營之久而傷脾以¶
　　意慮之鬱而傷則母病必傳之子子又能令母虚¶
　　所必然也其病則徤忘怔忡怵惕不安之徴見於¶
<pb:KR3e0090_WYG_026-82a>¶
　　心也飲食倦怠不能運輸手足無力耳目昬眊之¶
　　證見於脾也故脾陽苟不運心腎必不交彼黃婆¶
　　者若不為之媒合則已不能攝腎氣歸心而心隂¶
　　何所賴以養此取坎填離者所以必歸之脾也其¶
　　藥一滋心隂一養脾陽取乎健者以壯子益母然¶
　　恐脾鬱之久思意不通故少取木香之辛且散者¶
　　以暢氣醒脾使能速通脾氣以上行心隂脾之所¶
　　歸正在斯耳¶
<pb:KR3e0090_WYG_026-82b>¶
　　張璐曰補中益氣與歸脾同出保元並加歸术而¶
　　有升舉胃氣滋補脾隂之不同此方滋養心脾鼓¶
　　動少火妙佐以木香少許調順諸氣暢和心脾世¶
　　醫不諳此理反以木香性燥不用服之多致痞悶¶
　　減食者以其補藥多滯不能輸化故耳¶
<pb:KR3e0090_WYG_026-83a>¶
妙香散¶
　治夢遺失精驚悸鬱結¶
　山藥(二兩/)　　　人參¶
　黃耆　　　　　遠志(製/)¶
　茯苓　　　　　茯神(一両/)¶
　桔梗(三錢/)　　　甘草¶
　辰砂(一錢/另研)　　　麝香(一錢/)¶
　木香(二錢/五分)¶
<pb:KR3e0090_WYG_026-83b>¶
　　為末每服二錢酒下¶
　(集/註)汪昻曰心君火也君火一動相火隨之相火寄於¶
　　肝膽腎之隂虚則精不藏肝之陽强則氣不固故¶
　　精脱而成夢矣山藥益隂兼能濇精故以為君人¶
　　參黃耆用以固氣逺志二茯用以寧神神寧氣固¶
　　則精自守其位矣丹砂鎮心安魂二香開鬱通竅¶
　　桔梗載諸心藥久留膈上甘草調和諸藥交和於¶
　　中是方不以瀉火固濇立法但安神固氣使精與¶
<pb:KR3e0090_WYG_026-84a>¶
　　神氣相依而夢少精秘矣¶
　(按/)朱震亨云主秘藏者腎也司踈泄者肝也二藏有¶
　　相火而其系上屬於心心君火也為物所感則易¶
　　於動心動則相火翕然隨之雖不交㑹精亦暗流¶
　　而滲漏矣所以聖人祗是敎人收心養性其㫖深¶
　　矣震亨此論至當其平生精力在補隂以制相火¶
　　深得内經天以陽生隂長地以陽殺隂藏之㫖近¶
　　世醫者惟知陽生不知隂亦能生惟知隂殺不知¶
<pb:KR3e0090_WYG_026-84b>¶
　　陽亦能殺經雖每每指出陽脱隂脱陽絶隂絶皆¶
　　令人死奈志迷偏見者不回也即此一證老年之¶
　　人心有所動而相火衰不能翕然隨之雖有所夢¶
　　而無所遺由此可知震亨用黃蘗一味少佐冰片¶
　　名清心丸獨瀉相火而治中年相火盛夢遺心悸¶
　　者屢用屢效也¶
<pb:KR3e0090_WYG_026-85a>¶
天王補心丹¶
　治心血不足神志不寧津液枯竭健忘怔忡大便不¶
　利口舌生瘡等證¶
　人參　　　　　酸棗仁¶
　當歸　　　　　生地黃¶
　麥冬　　　　　天冬¶
　栢子仁　　　　遠志¶
　五味子　　　　丹參¶
<pb:KR3e0090_WYG_026-85b>¶
　元參　　　　　白茯苓¶
　桔梗¶
　　右為末煉蜜丸如椒目大白湯下¶
　(集/註)柯琴曰心者主火而所以主之者神也火盛則神¶
　　困心藏神補神者必補其心補心者必清其火而¶
　　神始安補心丹故用生地黃為君取其下足少隂¶
　　以滋水主水盛可以伏火此非補心之陽乃補心¶
　　之神耳凡果核之有仁猶心之有神也清氣無如¶
<pb:KR3e0090_WYG_026-86a>¶
　　栢子仁補血無如酸棗仁以其神存耳參苓之甘¶
　　以補心氣五味之酸以收心氣二冬之寒以清氣¶
　　分之火心氣和而神自歸矣當歸之甘以補心血¶
　　丹參之寒以生心血元參之鹹以清血中之火血¶
　　足而神自藏矣更加桔梗為舟楫逺志為向導和¶
　　諸藥入心而安神明以此養生則百體從令何有¶
　　健忘怔忡津液乾涸舌上生瘡大便不利之虞哉¶
<pb:KR3e0090_WYG_026-87a>¶
酸棗仁湯¶
　治虚勞虚煩不得眠¶
　酸棗仁(二升/)　　　甘草(一兩/)¶
　知母(二兩/)　　　　白茯苓(二兩/)¶
　川芎(二兩/)¶
　　右五味以水八升煮棗仁得六升内藥煮取三升¶
　　分温三服¶
　(集/註)羅謙輔曰經云肝藏魂人臥則血歸於肝又曰肝¶
<pb:KR3e0090_WYG_026-87b>¶
　　者罷極之本又曰陽氣者煩勞則張罷極必傷肝¶
　　煩勞則精絶肝傷精絶則虚勞虚煩不得臥明矣¶
　　棗仁酸平應少陽木化而治肝極者宜收宜補用¶
　　酸棗仁至二升以生心血養肝血所謂以酸收之¶
　　以酸補之是也顧肝鬱欲散散以川芎之辛散使¶
　　輔棗仁通肝調榮又所謂以辛補之也肝急欲緩¶
　　緩以甘草之甘緩使防川芎疏泄過急此所謂以¶
　　土葆之也然終恐勞極則火發傷隂陽旺陽分不¶
<pb:KR3e0090_WYG_026-88a>¶
　　行於隂而仍不得眠故佐知母崇隂水以制火茯¶
　　苓利陽水以平隂將水壯而魂自寧火清而神且¶
　　靜矣此治虚勞肝極之神方也¶
<pb:KR3e0090_WYG_026-89a>¶
硃砂安神丸¶
　治心神昏亂驚悸怔忡寤寐不安¶
　硃砂(另研/)　　　黃連(各半/兩)¶
　當歸(二錢/)　　　生地黃(三錢/)¶
　甘草(二錢/)¶
　　右為細末酒泡蒸餅丸如麻子大硃砂為衣每服¶
　　三十丸臥時津液下¶
　(集/註)葉仲堅曰經云神氣舍心精神畢具又曰心者生¶
<pb:KR3e0090_WYG_026-89b>¶
　　之本神之舍也且心為君主之官主不明則精氣¶
　　亂神太勞則魂魄散所以寤寐不安淫邪發夢輕¶
　　則驚悸怔忡重則癡妄癲狂也硃砂具光明之體¶
　　色赤通心重能鎭怯寒能勝熱甘以生津抑隂火¶
　　之浮遊以養上焦之元氣為安神之第一品心若¶
　　熱配黃連之苦寒瀉心熱也更佐甘草之甘以瀉¶
　　之心主血用當歸之甘温歸心血也更佐地黃之¶
　　寒以補之心血足則肝得所藏而魂自安心熱解¶
<pb:KR3e0090_WYG_026-90a>¶
　　則肺得其職而魄自寧也¶
　¶
　¶
　¶
　¶
　¶
　¶
　¶
<pb:KR3e0090_WYG_026-90b>¶
　¶
　¶
　¶
　¶
　¶
　¶
　¶
御纂醫宗金鑑卷二十六¶
